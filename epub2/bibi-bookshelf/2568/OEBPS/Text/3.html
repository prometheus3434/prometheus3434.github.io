<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
	"http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
	<head>
		<meta charset="utf-8"/>
		<title></title>
	</head>
	<body>
		İ-çing katun kardaşı, Çinli köpekler başı Kılıcıyla vuruldu Kahraman Pars Onbaşı * * *<br/>
<br/>
		Çinli karın ağrısı Kişilerin yarısı Bizden artık ötüyor, Çinlilerin borusu * * *<br/>
<br/>
		Budur gönül yarığı:<br/>
<br/>
		Öldürdüler Çalık'ı Hepimizi Aldattı Çinlinin en alığı!<br/>
<br/>
		Dinleyiciler coşmuşlardı Hep birden oynuyorlar, bağırıyorlardı Oynar-ken kılıç çekip çarpıştıranlar da vardı  Sıçrayıp çökerek ve hep birden adım atarak coşuyorlar, âdeta kaynıyorlardı Arada sövüp saymalar da  işitiliyordu Işbara Alp bu oyunu biraz seyrettikten sonra çıktı ve yalnız kalıp düşünmek için ormana doğru at  sürdü.<br/>
<br/>
		<b>AKIN</b><br/>
<br/>
		Aradan dört ay geçti. İlkbahar, Ötüken'i cennet gibi güzelleştirmişti. Bozkırlar yeşermiş, karların erimesiyle  kabaran sular hızlanmıştı. Çin'e akın vardı. Yüz bin kişilik bir Türk ordusu hazırlanmış, Kara Kağan'ın buyruğunu  bekliyordu. Tulu Hana yirmi bin kişilik ordusu ile gelip Kağanın buyruğuna girmişti. Kür Şad ve Tunga Tigin  kendi tümenlerinin başına geçmişlerdi. Kağan da altmış bin kişilik öz çerisi ile geriden gelecekti. Binbaşı Işbara  Alp, Kür Şad'ın tümeninde idi. Batı Kağanının elçileriyle Çin beği Şen- king, Kara Kağan'ın ordusunda  bulunuyorlardı.<br/>
<br/>
		622 yılının güzel bir gününde yürüyüş buyruğu verildi. Kür Şad'ın tümeni öncü idi. 100.000 atlı bir yol bile  ardına bakmadan atlarını mahmuzladı. Akın oldu mu, savaş başladı mı, Türkler ata bindi mi artık onların gözleri  yalnız ileriyi görür, geride bıraktıkları çocukları, karıları, anaları akıllarına gelmezdi.<br/>
<br/>
		Bu koca ordu dörtnala yürüyüşlerle beş günde Çin sınırını aşmış, büyük Çin duvarın n önüne gelmişti.<br/>
<br/>
		Çinliler hemen ateş yakarak Türk ordusunun geldiğini gerilere bildirmişler, Çin şeddinin kapılarını iyice  kakıyarak kulelerde toplanmışlardı.<br/>
<br/>
		Öncü tümenin başbuğu olan Kür Şad, Binbaşı Işbara Alp'i çağırarak şöyle dedi: - Işbara Alp! Bu duvarı çabuk<br/>
<br/>
		aşmalıyız. Bunun için de ben bir şey düşündüm. En keskin nişancılardan on kişi seçeceksin. Bizim ikimizle  birlikte bu on kişi duvarın en uygun yerini oka tutarak oradaki Çinlileri devirirken yine en seçme bahadırlardan,<br/>
<br/>
		iyi kılıç kullananlardan on kişi de merdivenle duvara tırmanıp aşağı inerek kapıyı bize açacaklar.<br/>
<br/>
		Işbara Alp söz etmedi. Yalnız &quot;buyruk şenindir&quot; diyerek geri döndü. Pek az sonra yirmi kişiyle Kür Şad'ın  karşısına dikildi. Bunların onu keskin nişancı, onu da yaman kılıççı idi. Onbaşılardan Yamtar, Pars, Sülemiş ve  Sançar okçuların arasında idi. Arık Buka, Gök Börü ve Üç Oğul ise kılıççıların içindelerdi.<br/>
<br/>
		Kür Şad'ın seçtiği birkaç yüzbaşı kendi erleriyle birlikte Çin duvarının ötesine berisine yalandan saldırışlar  yaparak Çinlileri oyalarken asıl tümen burada bekleyecek ve on fedai kapıyı açınca içeri saldıracaktı.<br/>
<br/>
		Kür Şad'ın buyruğu üzerine saldırış başladı. Kür Şad, Işbara Alp, Yamtar, Pars, Sançar, Sülemiş ve altı er at  üzerinde ilerleyerek Çin duvarının hücum edilen kulesindeki Çinlileri oka tuttular.<br/>
<br/>
		Onbaşı Arık Buka, Gök Börü, Üç Oğul ile yedi er ise yaya olarak merdiveni sürüp duvara dayadılar.<br/>
<br/>
		Kür Şad'la yanındakiler öyle ok yağdırıyorlardı ki kuledekiler göz açamıyorlar, birer birer vurulup düşüyorlardı.  Merdiven dayanmıştı. En önde Ötüken'in deli onbaşısı Gök Börü olmak üzere on fedai merdivene  tırmanıyorlardı. Onbaşı, kalkanını siper etmiş çıkıyor, arkasından Üç Oğul geliyordu.<br/>
<br/>
		Çinliler tehlikeyi anlamışlardı. Başlarını çıkarıp ok atamadıkları için içerden taşlar fırlatıyorlardı. Bu iri taşlardan  kimisi Onbaşı Gök Börü'nün kalkanına geliyor, merdiveni sarsıyordu. Fakat aşağıdan merdiveni iki tane  pehlivan gibi Gök Türk eri tutuyor, Gök Börü'nün çelik kollarıyla tuttuğu kalkanına ise bir şey olmuyordu.<br/>
<br/>
		Kür Şad'la Işbara Alp'in ve ötekilerin yağmur gibi yağdırdığı oklar Çinlileri sapır sapır yere sererken Onbaşı Gök  Börü bir adımını Çin şeddinin üstüne atarak kılıcını sıyırdı ve havada yaman bir döndürüş döndürdü. Bu  döndürüş sırasında Çinlilerin bir adım gerilemeleri Onbaşı Üç Oğul'un da duvara çıkması için kâfi gelmişt İkisi  kılıç savurmağa başlayınca öteki sekizi de içeri atladılar. Sert bir kılıç savaşı başladı. Burada on Türkler Çinliler  göğüs göğüse gelince aşağıdakiler ok kesmeğe mecbur oldular. Kür Şad duvara çabuk bir göz gezdirdi. Duvarın  üstünde bir ölüm dirim çarpışması başladığını, on Türk'ün birçok Çinli tarafından sarıldığını, sağdan soldan da  birçok Çinlilerin koşarak yardıma geldiğini görünce fedailerin baskını tutturamadıklarını anladı. Bu sıkışık  durumda işler çabuklukla çözülebilirdi. Kür Şad yanındakilere kılıçla duvarı göstererek &quot;davranın!&quot; diye  haykırdı. Sonra atından atlayarak merdivene seğirtti. Işbara Alp, onbaşılar ve erler de öyle yaptılar. Kür Şad bir  solukta duvara çıkmıştı. İş tehlikeliydi. Ya bir yol bulup buradan aşağı inerek kapıyı açacaklar, yahut da 22 kişi  burada öleceklerdi. Kendi yanından da bir o kadar Çinli daha koşarak geliyorlardı. Kür Şad, kulenin en yüksek  yerine çıkarak Işbara Alp'i yanına çekti ve ona buyurdu:<br/>
<br/>
		- Işbara Alp! Ben buradan gelenleri okla durduracağım. Sen de öteden gelenleri durdur. Çerilerinden en  iyilerine buyruk ver; Biz okla iş görürken kılıçla yağıyı yarıp mutlaka açsınlar!<br/>
<br/>
		Işbara Alp bağırdı:<br/>
<br/>
		- Onbaşılar! Kılıçla Çinlileri yarıp aşağı inin. Hepiniz ölseniz bile kapıyı açın. Ordu içeri saldıracak. Çabuk!<br/>
<br/>
		Kür Şad sağa, Işbara Alp sola ok yağdırır ve 13 er karşılarındaki 50-60 Çinli ile kılıç tokuştururken Işbara Alp'in  yedi onbaşısı yani Yamtar, Pars, Sülemiş, Sançar, Gök Börü, Arık Buka ve Üç Oğul kılıçla Çinlilerin arasına  daldılar. Işbara Alp soldan gelen 50-60 kadar Çinlinin her atışta en önde olanını vuruyor. Kür Şad daha  çabuklukla sağda aynı işi yapıyordu. On üç er ise birer birer kırılıyor, fakat canlarını da pahalıya satarak bir  yandan da Çinlileri kırıyordu.<br/>
<br/>
		Onbaşılar Çinlilere yaman dalmışlardı. En önde iri Yamtar koca kalkanıyla siper alarak yürüyor, kılıcını hiç  kullanmıyordu. Koçların arasına dalmış buğa gibi yalnız yürüyüşüyle Çinlileri eziyordu. Tulgası ile demir  göğüslüğüne gelen kılıçlara aldırış bile etmiyordu. Yamtar'ın sol gerisinde Pars kıvrak ve uslu oyunlarıyla adım  adım yürüyor, etrafı da kolluyordu. Gök Börü'nün ardında Sülemiş, Pars'ın arkasında da Arık Buka vardı. Sançar<br/>
<br/>
		en geride bulunuyor, böylelikle bu altı onbaşı bir daire teşkil ediyorlardı.<br/>
<br/>
		Sançar Yamtar'la arka arkaya dönmüştü. Yamtar adım adım ilerledikçe o da adım adım gerileyerek bu dairenin  gerisini koruyordu: Onbaşı Üç Oğul ise dairenin tam ortasında topaç gibi dönüyor, aksıdan, yardım isteyen  arkadaşı hesabına bir iki kılıç dürtüşü yaparak durumu düzeltiyordu.<br/>
<br/>
		Onbaşıların işi yolunda gidiyordu. Çünkü Kür Şad'la Işbara Alp yardıma gelen Çinlileri uzaktan okla devirerek  çevrelerindeki kalabalığın çoğalmasına engel oluyorlardı. Fakat bu iyi durum uzun sürmedi. Çünkü Kür Şad'la  Işbara Alp 'ın okları bitmiş, önlerinde çarpışan on üç erden de ayakta yalnız beş kişi kalmıştı.<br/>
<br/>
		Işbara Alp, erlerden birine buyruk vererek merdivenlerden gene aşağıya inerek ok getirmesini söyleyecekti.  Fakat merdiven devrilmiş ve parçalanmıştı. Artık çıkar yol yoktu. İş burada bitirilecekti. Kür Şad'la Işbara Alp  beş erin arasına karışarak kılıçlarını çekt ler. Arkalarını duvarın burçlarına vermişler, kendilerinin on misli Çinli  ile vuruşuyorlardı. Işbara Alp bu Çinlileri yarmak, onbaşıların yardımına koşmak için saldırış yaptı. Fakat Albız  alsın! Bu gün işler dikine gidiyordu. Tam Çinlileri sağa sola yarıp birkaçını devirmişken kılıcı kırıldı ve Işbara Alp  yaralı olarak gene Kür Şad'ın yanına geldi. O sırada binbaşının yanındaki bir er vurulmuş, düşünüyordu. Işbara  Alp tam zamanında onun kılıcını elinden kaparak yarılmakta olan sıralarını gene düzeltebildi. Yoksa darma  dağınık olacaklardı.<br/>
<br/>
		Kür Şad'la Işbara Alp'in boşa gitmeyen okları kesilip de yol bulan Çinlilerden bir bölük yedi onbaşıya saldırınca  ağır ağır ilerleyen onbaşılar neye uğradıklarını anlayamadılar. İlk önce bir sarsılır gibi oldular. Sonra Yamtar  küfürle karışık haykırdı:<br/>
<br/>
		- Hay albız alsın! Bunlar Çinlilere para ile çerilik eden Kıtaylar... İt oğlu itler gelecek çağı buldular!... İyi çeri olan  bu Kıtaylar zaten yorgun ve kendilerinden çok yağı ile sarılmış olan onbaşılara çatınca iş değişmişti. Bununla  beraber kapının önüne kadar da gelmişlerdi. İşte çekse kapı açılacak, Gök Türkler içeri dolacaktı. Bunu ilk  gören deli onbaşı Gök Börü haykırdı:<br/>
<br/>
		- Haydi kımıldanın! Karşımızda az kişi kaldı. Şu işi becerelim!<br/>
<br/>
		Gök Börü'nün az kişi dediği gene kendilerinin iki üç misli idi. Kılıçlar öyle bir sertlikle kalkıp iniyordu ki, biraz  sonra hiç birinden hayır kalmadı.<br/>
<br/>
		Bu ne yaman bir çarpışma, ne korkunç vuruşma idi. Şu ufacık yerdeki birkaç kişi acunun en sert savaşını  yapıyordu. Bu; er kişilerin, çelik kollu, demir yürekli çerilerin işiydi. Bunun için biraz sonra meydanda  Çinlilerden kimse kalmamış, meydan Gök Türklerle Kıtaylara kalmıştı.<br/>
<br/>
		Yedi Gök Türk onbaşısı ile on beş Kıtay...<br/>
<br/>
		Savaşçılar yavaş yavaş yoruldu. Geniş geniş soluyorlardı. Yorgun kollarla vurulan ve demir tulgalara, zırhlara  inen kılıçlar kırılıp çentildikleri için bırakılmış, bıçaklara el atılmıştı. Kimisi bir, kimisi iki yağı ile uğraşıyordu.  Yamtar ise tek başına dört Kıtayla boğuşuyordu. Kıtaylar onun çok güçlü pehlivan olduğunu anlamışlar, dördü<br/>
<br/>
		birden üzerine çullanmışlardı. Artık yukarda neler olduğunu da bilmiyorlardı.<br/>
<br/>
		Yukarıya gelince: orada üç kişi kalmışlardı. Ortada bir çeri iki eliyle tuttuğu iki kalkanla savurlan kılıçlara karşı  duruyor, onun sağında Kür Şad, solunda Işbara Alp on on beş Çinliye karşı dövüşüyordu.<br/>
<br/>
		Savaşın en can alacak yeri aşağıda idi. Bir aralık Onbaşı Üç Oğul bir yandan bir Kıtayla sarmaş dolaş  yuvarlanırken, bir yandan da bağırdı: - Yazık bize be! Yalnız kendi kötü canımızı korumakla mı uğraşacağız?  Haydi fırlayalım. Birimiz şu mandalı çevirsin, binbaşının buyruğunu yapmadan mı gebereceğiz be?<br/>
<br/>
		Bu son söz üzerine onbaşılar bir silkinip davrandılar. Fakat boşuna... İşte artık yeniliyorlardı. Damarlarında güç  kalmamıştı. Soluyorlar, çabalıyorlar, lâkin bir şey yapamıyorlardı. Her yerlerinden kan sızıyordu. Bıçaklar da  kırılmıştı. Kendileri de, yağıları da zırhlı olduğu için bıçakların çoğu iş göremeden düşmüş, atılmıştı. Onbaşılar  ölümün yaklaştığını seziyorlar, böyle olduğu halde kapının mandalını unutamıyorlardı. Hepsi bir an için  karşılarındaki yağıdan kurtulup kapıya koşmak, mandalı açmaktan başka bir şey düşünmüyordu.<br/>
<br/>
		Bu işi ilk denilen Yamtar oldu. Son bir gayretle kalkarak bir Kıtay'ı iki eliyle yakalayıp kaldırdı ve karşısındakilere  fırlattı. Karşısındakiler sendeleyip düşerken kapıya doğru koştu. Fakat tam mandalı çevirirken vınlayan ok  küreğine saplanarak koca Yamtar'ı diz üstü çökertti. Yaralı Kıtaylardan biri okunu tam zamanında kullanarak bu  işe engel olmuştu. Yamtar, canının yanıp yanmadığını anlayamadan yeniden bir Kıtayın saldırışına uğradı;  birlikte yere yuvarlandılar.<br/>
<br/>
		Bu sefer Pars fırladı. Fakat iri bir Kıtay hemen ardından koşarak onu belinden kavrayıp yere çaldı.<br/>
<br/>
		Üçüncü olarak Sançar saldırdı. Karşısındaki iki Kıtaydan birini çelme, birini de yumrukla devirdikten sonra  mandala koştu. Fakat demin Yamtar'ı yaralayan yaralı Kıtay çerisi bu sefer de Sançar'ı kolundan vurdu. O zamana  kadar da Sançar'ın payına düşen iki yağı yetişerek üzerine atıldılar.<br/>
<br/>
		Yedi onbaşı ile on beş Kıtay artık yerde boğuşuyorlardı. Kalkanı, yaralı Kıtay okla vuruyordu. Bu Kıtay çerisi  kendilerinden otuz kırk adım ilerde yere düşmüştü. Bacağına kılıç yemiş olduğu için kalkamıyor, fakat sağlam  kollarıyla iyi iş görüyordu.<br/>
<br/>
		Onbaşı Arık Buka'nın payına bir yağı düşmüştü. Fakat bu iri yarı ve çok güçlü bir çeri olduğundan Arık Buka  kendisini güçlükle koruyordu. Onbaşı birkaç defa kendisini boğuşmaktan güç kurtarmıştı. Arık Buka kan içinde  kalmış olduğu halde mandala en yakın kendisi olduğunu biliyor ve biraz da ileride de yerde bir bıçak  bulunduğunu görüyordu. Bu, kırılmamış uzun bir bıçaktı. Kıtaylardan birinin olacaktı. Elini ona değdirebilse işi  bitirebileceklerdi. Arık Buka boğuşma arasında çevresine bir göz attı. Dört beş adım ileride Onbaşı Üç Oğul iki  Kıtayla boğuşuyordu. Zavallı Üç Oğul alta düşmüştü. Âdeta can çekişiyordu. Arık Buka ona haykırdı:<br/>
<br/>
		- Üç Oğul! Ayağının ucunda bıçak var. Tepip bana fırlatırsan kurtulacağız!<br/>
<br/>
		Üç Oğul, çevresini görmeden ayağıyla bir iki defa tepti. Bıçak Arık Buka'ya yanaşm ş, o da son bir davranışla  onu kavrayabilmişti. Onbaşı, bıçağı iri Kıtayın karnına saplarken Üç Oğul boğuk boğuk bağırdı:<br/>
<br/>
		- Yetiş! Geberiyorum...<br/>
<br/>
		İki Kıtaydan birisi ona sarılarak kollarını yakalamış öteki de boğazını sıkıyordu.<br/>
<br/>
		Arık Buka, Üç Oğul'u düşünecek çağda değildi. Yalnız bir taşla iki kuş vurmak istedi. Kalkarak kapıya doğru  fırlarken Üç Oğul'un boğazını sıkan Kıtay'ın yüzüne yaman bir tekme savurdu. Bu tekme Üç Oğul'un  gırtlağındaki baskıyı gevşetmiş, ona soluk aldırmıştı. Aynı zamanda Arık Buka mandala el attı.<br/>
<br/>
		Fakat yaralı Kıtay ok kirişte bekliyordu. Hemen gezleyerek okunu fırlattı. Bu seferki hepsinden daha yaman  oldu. Çünkü ok Arık Buka'nın tam ciğerini delerek göğsünden çıkmıştı. Koca Onbaşı sarsılarak yere düşerken  kendini topladı. Gene kalkarak mandala sarıldı. Kendisine ok atanı görmüştü. Onbaşıyı vuran onun gene  kalkabileceğini ummadığı için yayına yeniden ok koymakta acele etmemişti. Göğsü yarıldığı halde kalkıp son  bir gayretle mandala yapıştığını görünce hızla yayına bir ok yerleştirdi. Fakat geç kalmıştı. Onbaşı mandalı  çevirmiş, kapıyı açıyordu. Yaralı Kıtay'ın fırlattığı ikinci ok Arık Buka'nın göğsüne saplandı.<br/>
<br/>
		Koca onbaşı kapıyı açmaktan doğan sevinçle acı acı gülümseyerek haykırdı:<br/>
<br/>
		- Okla kancık oğlu okla!... Arık Buka'yı devirmekle iş biterse bir de benim için çek!...<br/>
<br/>
		Onbaşı sustu. Ayakta gözleri kapanıyordu. Dimdik yere düştü. Yiğit alnı toprağa kapanarak öylece kaldı.<br/>
<br/>
		Dışarıda kapının açılmasını bekleyen Gök Türk atlıları doludizgin haykırışlarla saldırırken, artık iş işten geçtiğini  anlayan Kıtaylar kaçmaktan başka çıkar yol bulamadılar. Hepsi birden; öldürmeğe, boğmağa çalıştıkları yorgun  onbaşıları bırakarak kaçmağa davrandılar. Geç kalmışlardı. Yıldırım gibi içeri dalan atlılar bir saldırışta hepsini  devirerek içeri doldular. Birkaçı da yukarı yönelerek Kür Şad'la Işbara Alp'in yardımına koştular. Tam çağında  yetişmişlerdi. Çünkü burada kırışa kırışa Kür Şad'la Işbara Alp yalnız kalmışlardı. Yere serdikleri Çinlilerden arta  kalan sekiz on kişi iki kahramanın işini bitirmeğe uğraşıyorlardı.<br/>
<br/>
		Kür Şad son buyrukları vererek binbaşı ile birlikte kapının yanına indikleri zaman yiğit onbaşı Arık Buka'nın  ölüsü çevresinde yorgun argın oturan altı onbaşıyı birbirlerinin yaralarını bağlarken buldular.<br/>
<br/>
		Gün batarken Türk ordusu dört yerden Çin duvarını aşmış, kapıları tutmuş ve Çin sınırları içinde çadır  kurmuştu.<br/>
<br/>
		Kara Kağan'ın otağında beğler toplanmışlardı. Batı Kağanının başelçisi Kül ErTigin de konuşmaları dinliyordu.  Kısa bir konuşmadan sonra kararlar verildi: Yarın, tan atmadan yürüyüşe geçilecek, Tulu Han en doğudan  saldıracaktı. Onun batısında Kür Şad'ın tümeni bulunacak, daha da batıda da Kara Kağan'la Tunga Tigin  yürüyeceklerdi. Yıldırım hızı ile Çin'e saldırılacak, yetişecek kadar ulca (ganimet) alınırsa Çin ordularının  gelmesi beklenmeden dönülecekti. Yalnız Kür Şad'ın canını ikan bir şey olmuştu. O da Kara Kağan'ın Şen- king'i  binbaşı yaparak kendi buyruğuna vermesiydi. Fakat Kür Şad bunun da kolayını buldu: Geceleyin kendi  buyruğundaki binbaşılara ulak yollayarak gece yarısı yola çıkılacağını bildirdi. Yalnız Şen- king'e ulak  gitmemişti. Uzun yürüyüşlerle yorulmuş olan Şen-king geceleyin çadırında derin derin uyurken Kür Şad  tümenini almış, Çin'in içine dalmıştı.<br/>
<br/>
		Kür Şad'ın öncüsü Işbara Alp'ti. O da onbaşı Pars'ı ileri çıkarmıştı. Pars dünkü boğuşmada ufak tefek yaralar,  bereler almış olmakla beraber gene onbaşıların en sağlamı idi. Kendi buyruğundaki on erle karanlıkları  kollayarak, tetikte ilerliyordu. Gün ağarırken uzaktan Çinlileri gördüler. Pars'ın şimdilik yapacak başka işi yoktu.  Geri dönerek, beş yüz adım geriden gelen Işbara Alp'a Çinlilerin göründüğünü bildirdi. Binbaşı boru çaldırarak  çerisini yayarken Çinliler de Gök Türkleri görmüşler, savaşa hazırlanmışlardı.<br/>
<br/>
		Işbara Alp'in bin kişisi iki sıra halinde dizilmişti. Binbaşı ortada ve önde bulunuyordu. At uşağı boruyu  öttürünce bin kişi birden korkunç savaş haykırışlarıyla Çinlilere doğru at saldılar. Daha üç yüz adımdan ok  çekerek yaklaşan bu çeriler pek yaman geli orlardı. Fakat birdenbire ne oldu, bilinmez... Çinlilere elli adım kala  durdular. Biraz daha ok yağdırdıktan sonra hızla yüzgeri ettiler. O ne? Türkler kaçıyordu.<br/>
<br/>
		Çinlilerin başbuğu bu fırsatı kaçırmak istemedi. Verdiği buyrukla Gök Türklerin ardına düştü. Türkler hem  kaçıyorlar, hem de artlarına ok çekiyorlardı. Bu ok çekişler o kadar düzgündü ki kendilerini kovalayan Çinlileri  yaban ördeği gibi vurup attan düşüyordu.<br/>
<br/>
		Birden, gene nasıl olduğunu anlaşılmadan keskin bir boru daha öttü. Borunun ötmesiyle Türklerin yüzgeri  etmesi bir oldu. Çin başbuğu sağa sola bakınca sarıldıklarını anladı. Türkler kaçıyor gibi görünerek Çinlileri  arkalarına düşürmüşler, ortaları fazla koşarak Çinlileri arkalarına düşürmüşler, ortaları fazla Çinlileri içeri almış,  iki kıskacın iki ağzı gibi Çinlileri kıstıracak durumu hazırlamıştı. Şimdi Türkler yüzgeri edince Çinliler bu kıskacın  işinde kalmış oluyorlardı. Çin başbuğu kuşatıldıklarını görünce &quot;budalaca aldandık!&quot; diye bağırdı. Sonra  çerilerine kılıç çektirdi. Okla iş görseler Türklerin kendilerini bitireceklerini biliyordu. Belki kılıçla bu kuşağın bir  yerini yarıp geçebilirlerdi.<br/>
<br/>
		Çinlilerin kılıç çektiğini görünce Işbara Alp bağırdı: - Kılıç çeki...<br/>
<br/>
		Bu buyruk Yüzbaşılar ve onbaşılar tarafından söylene söylene en uzaktaki çerilerin kulağına kadar gitti. Sonra  buyruk vermeğe lüzum görmeyen Binbaşı dörtnala Çinlilere at sürdü.<br/>
<br/>
		Yıldırım gibi kılıç çekmiş olan Gök Türk atlıları da onun gibi keyifli bir nesne idi. Çinliler de aşağı yukarı kendileri  kadar olduğu için teke tek dövüşüyorlar ve bu çarpışmayı at üzerinde yapıyorlardı.<br/>
<br/>
		Savaş uzun sürmedi. Biraz sonra Çinlilerin hepsi yere serilmiş, başbuğları da yaralı olarak tutsak edilmişti.<br/>
<br/>
		Çinlilerin çabucak yok edildiğini gören Işbara Alp artık ulca toplamak çağı geldiğini anlayarak kılıcı ile ilerdeki  köyü gösterdi.<br/>
<br/>
		- Haydi, köyü yağma edeceğiz. Dolu dizgini...<br/>
<br/>
		Gök Türk çerileri yıldırım gibi köye saldırdılar. Zaten beride savaş başlarken onunun ne olacağını kestiren  köydeki Çinliler atlara atlayarak kaçmışlardı. Atı olmayanlar da tabana kuvvet koşuyorlardı. Gök Türkler köye  girerken orada hemen hemen kimse kalmamıştı. Zaten çerilerin de onlara baktığı yoktu. Onlar koyun, davar,  mal topluyorlardı.<br/>
<br/>
		<b>ŞEN-KİNG'İN ÖFKESİ</b><br/>
<br/>
		Şen-king sabahleyin uyanıp da Kür Şad'ın çoktan gittiğini öğrenince köpürdü. Çevresindeki erlere bağırıp  çağırdı. Sonra kendi buyruğundaki bin eri alarak Kür Şad'ın izinden dörtnala at sürdü. Fakat nedense başka  zaman yıldırım gibi uçan bu atlılar bu gün aksıyorlardı.<br/>
<br/>
		Şen-king hem Kür Şad'a kızıp sövüyor, hem de korkuyordu. Niçin geç kaldın diye Kür Şad'ın kendisine bir oyun  etmesinden çekiniyordu.<br/>
<br/>
		Çin beği böyle kuşku içinde at süre süre öğleyi etti. Güneş tepelerine çıktığı zaman Şen-king bir savaş alanına  gelmiş bulunuyordu. Burada bir savaş olduğu, yerde yatan ölülerden belli idi. İşte yüzlerce Çinli serilmiş  yatıyordu. Aralarında Türkler de bulunuyordu. Şen-king ilk önce alana şöyle bir baktı.<br/>
<br/>
		Sonra gözüne yerde bir Türk yaralısı ilişti. Gözleri kapalı, kesik kesik alıyordu. Çin beği atından atlayarak  yaralıya yaklaştı. Yüksek sesle ona sordu:<br/>
<br/>
		-Yaralı! Savaş nice oldu? Bizimkiler nerede?<br/>
<br/>
		Yaralı Türk yavaş yavaş gözlerini açtı. Şen-king'i görünce başını çevirdi. Sona gene ona bakarak şöyle dedi:  - Biz sizi yendik. Sizinkiler hep kızıl tamuya gitti.<br/>
<br/>
		Çin beği kızardı. Yaralı Türk eri kendisini yağı Çinli sanmıştı. Şen-king bir şeyler söylemek gerektiğini seziyordu.  Dik bir sesle:<br/>
<br/>
		- Çeri! Beni tanımadın mı? Ben Kara Kağan binbaşılarından, İ-çing Katun kardeşi Şen-king beğim, diye bağırdı.<br/>
<br/>
		Yaralı yine gözlerini açarak fısıldadı: - Biz sizi yendik. Git yurdunu kurtar!<br/>
<br/>
		Çin beğinin eli kılıcına gitmişti. Başını kaldırıp çerilerine baktı. Kendisine dikilen bu gözlerde sert bir meydan  okuma, bir sövme duyar gibi oldu. Ölmek üzere olan yaralıyı bırakarak atına atladı. Bin atlısının ardına takarak  sürdü.<br/>
<br/>
		Köye vardıkları zaman Işbara Alp erleri köyü yağma ediyorlardı. Şen-king bir ara yağmaya baktı. Işbara Alp'in  çerileri evlere giriyorlar, bulduklarını alıp yedek atlara yüklüyorlardı. Bir takımı da öteden beriden koyunları  topluyor, sürüp getiriyordu. Çin beği kendi erlerini de yağmadan istifade ettirmek için arkasına döndü. Düzgün  sıralar halinde duran erlerine bağırdı: - Haydi, siz de yağma edin!<br/>
<br/>
		O, buyruk üzerine erlerin sevinçle dağılacaklarını sanmıştı. Kimsenin yerinden kıpırdamadığını görünce şaşırdı.  Yeniden bağırdı: - Anlamadınız mı? Yağma edin diyorum!<br/>
<br/>
		Fakat ortalıkta en küçük bir kıpırdanış bile olmadı. Şen-king öfkelen-mişti. Bu da ne demek oluyordu? Hangi  cüretle kendi buyruğuna karşı geliyorlardı? Bu sefer öfkeden zangır zangır titreyerek yine bağırdı: - Size  söylüyorum! Yağma edin!<br/>
<br/>
		Çin beği nerdeyse kuduracaktı. Yoksa kendisine isyan mı ediyorlardı? İşte beride, çok iyi tanıdığı Onbaşı Pars  bir torbanın içine doldurduğu ulcaları alıp gelirken kendisinin buyruk verip bağırdığını, erlerinin de aldırış  etmediğini görmüş, gülümsemişti. Şen-king daha çok rezil olmak istemedi. Sıraların en önünde bulunan  yüzbaşılardan birini çağırdı:<br/>
<br/>
		- Yüzbaşı, buraya gel! Yüzbaşı at sürüp geldi.<br/>
<br/>
		- Neden buyruğuma kulak asmıyorsunuz? Niçin yağma etmiyorsunuz?<br/>
<br/>
		- Yağma hakkımız yok!<br/>
<br/>
		- Köyü Binbaşı Işbara Alp almıştır. Hak onundur.<br/>
<br/>
		- Ben size buyruk veriyorum.<br/>
<br/>
		- Olmaz; türeye uymaz.<br/>
<br/>
		Şen-king türe sözünü işitince durdu. Türk türesinin ne yaman şey olduğunu, ona baş eğmeyen kişi Kağan olsa  ve büyük bir kahraman olup Türklere zaferler kazandırmış bulunsa bile gene ezeceklerini Şen-king iyi biliyordu.  Onun için Yüzbaşı &quot;Türeye uymaz&quot; deyince sözü kesmişti. Şimdi artık ne yapacağını pek bilmiyordu. Yüzbaşıya  kendisi gelinceye kadar beklemelerini söyleyerek köye girdi.<br/>
<br/>
		Işbara Alp'i arıyordu. Kür Şad kendisine buyruk vermeden çekildiği için ne yapması gerektiğini Işbara Alp'tan  soracaktı. Hem de durumu bilmiyordu. Kür Şad ortada görünmüyordu. Bunları öğrenecekti.<br/>
<br/>
		Köyün içinde atı ile yavaş gidiyordu. Evlere çeriler giriyorlar, işlerine yarılan ne bulurlarsa alıp çıkıyorlardı.  Burası büyücek ve oldukça zengin bir köy, hattâ bir kasaba idi.<br/>
<br/>
		Şen-king giderken küçük bir meydana rastladı. Burada birkaç çeri ayak üzerinde konuşuyorlardı. Bir ötekine  yüksek sesle bir şeyler anlatıyor, öbürleri dinliyordu. Anlatan şöyle diyordu:<br/>
<br/>
		- Herif açık gözün biri imiş. Bizim aldığımız köyü kendi çerilerine yağma ettirmek istiyordu. Daha Türk Türesini  öğrenememiş. Çin aklı... Çeriliğe yatışmaz ama çaşıtlık olursa ona erer.<br/>
<br/>
		Şen-king kendisinden bahsolunduğunu anlamıştı. Arkası kendisine dönük olan çeriye doğru at sürdü. Kırbacı ile  başına vuracaktı. Fakat bu çeri at sesini işitince geri döndü. O zaman Çin beği duraksadı. Çünkü bu, Onbaşı  Pars'tı. Şen-king bağırdı: - Onbaşı! Çizmeden yuka ı çıkma!<br/>
<br/>
		- Çizmeyi aştığım yok. Senin beceriksiz iğini söylüyorum.<br/>
<br/>
		- İleri gitme...<br/>
<br/>
		- Zaten gitmiyorum. Yerimde duruyorum.<br/>
<br/>
		- Sana haddini bildiririm.<br/>
<br/>
		- Kılıçla mı?<br/>
<br/>
		- Neyle olduğunu sonra görürsün!<br/>
<br/>
		Şen-king bu sözü söyleyerek uzaklaştı. Pars'ın yanındakiler de gülerek birer birer gidiyorlardı. Pars, aklına bir  şey gelmiş gibi birden dönerek gitmekle olan Çin beğine bağırdı: - Yoksa Kür Şad'ın kamçısı ile mi?<br/>
<br/>
		Şen-king bunu işitince atını durdurdu. Kan beynine sıçramıştı. Yayına bir ok yerleştirerek gezledi. Yeniden  arkasına dönüp önündeki torba ile uğraşmakta olan Pars'a fırlattı. Ok vınlayarak uçtu ve Onbaşının tam bir  karış sağında toprağa saplandı. Pars ağır ağır başını çevirip oku kimin attığını aramağa koyulurken keskin,  şakrak bir kahkaha köyü çınlattı. Bu kahkahayı işitince hemen evlerden birçok çeriler fırlayarak olanı biteni  anlamak istediler. Sançar kıyıda, atının üstünde yana doğru eğiliyor, Şen-king'e bakarak katılacak gibi gülüyor,  hem de söyleniyordu.<br/>
<br/>
		- Ulan herif hâlâ ok atmasını öğrenememişsin be... Elli adımdan Pars'ı vuramadı. Acaba dokuz adımdan öküzü  vurabilir mi?...<br/>
<br/>
		Bu sözler ve Pars'ın yanında saplı duran ok, elli adım ötede kudurmuş gibi bakarak atının üstünde duran Şen -  king çerilere meseleyi anlatmıştı. Sançar'ın kahkahasını işittikleri her zamanda olduğu gibi hepsi birden  katılarak gülmeğe başladılar.<br/>
<br/>
		Sançar atının yelesine kapanmış, gülüyor ara sıra başını kaldırarak çevresine bakıyor, gözlerinden şıpır şıpır yaş  akıyor, sonra gene atın üzerine eğiliyordu.<br/>
<br/>
		Şen-king, Ötüken'de ok attığı gündekinden daha fena olmuştu. Çünkü o zaman ancak bir konuktu. Şimdi ise  Gök Türk ordusunda binbaşı olduğu halde gene kendisini saymıyorlar, gülüyorlardı.<br/>
<br/>
		Dört çevreyi uğuldatan bu gülme birdenbire kesilince Çin beği başını kaldırdı. Işbara Alp'in ortada görünüşü  herkesi susturmuştu. Yalnız bir kişi, atından aşağı yuvarlanmış olan Sançar hâlâ kırılasıya gülüyordu. Binbaşı  sağa sola bakındı. İki onbaşı koşarak bir kucaklayışta Sançar'ı atına bindirip yelesine bağladılar. Sonra atı  kırbaçlayarak koşturdular. Sançar gülmeğe başladı mı başka çaresi bulunmazdı. Her zaman böyle yaparlardı.<br/>
<br/>
		Şen-king, bu fırsattan istifade ederek Binbaşı Işbara Alp'a soracağı şeyleri sormak istedi. Atını ona doğru  sürmek isterken bir şakırtıdır koptu. Köyün ilerisinden Kür Şad, arkasından birkaç binbaşı ve yüzbaşı olduğu  halde gözüktü. Doludizgin geliyorlardı. O denli hızlı geliyorlardı ki Çin beği kendisini çiğneyecekler sanarak  korktu, kıyıya çekildi. Halbûki dörtnala gelen o atlılar daha kendisine varmadan, Işbara Alp'in önünde zınk diye  durdular. Kür Şad yüksek sesle şunları söyledi:<br/>
<br/>
		- Işbara Alp! Çin Kağanından elçi geldi. Bizimle barış yapmak için birçok mal, darı, kumaş, akça, hayvan veriyor.  Kara Kağan razı oldu. Geriye dönüyoruz.<br/>
<br/>
		Şen-king bu sözleri işitince başından aşağı kaynar su giymiş gibi oldu. O ne umuyordu, ne çıkmıştı? Demek ki  Kara Kağan Çin'i alarak kendi ailesini Çin tahtına geçirmeği hiç tasarlamamıştı. Çin beği bunları düşünürken Kür  Şad ona döndü. Şöyle dedi:<br/>
<br/>
		- Senin çerilerin bir şey yağma edemediler. Ötüken'e elleri boş dönecek değiller ya! Köyün dışında onlar için  biraz mal bıraktırdım. Hemen yağmalat!<br/>
<br/>
		Şen-king kendi buyruğundaki çerilere bu yağma buyruğunu verdiği zaman onları pek isteksiz buldu. Hattâ  yüzbaşılardan biri yerinden bile kıpırdamadı. Çin beği ona niçin gitmediğini sorunca şu cevabı verdi: - Yağma,  kılıç hakkı olmalı. Biz kılıcımızla bir iş görmedik ki.<br/>
<br/>
		Yüzbaşı bu sözleri söyleyerek ıslık çalmağa, atını okşamağa başladı. Şen-king bu gün bütün aksiliklerin kendine  geldiğini düşünerek dişlerini sıktı. Yüzbaşının yanından uzaklaştı.<br/>
<br/>
		Ertesi günü bütün Gök Türk ordusu Çin'den aldıkları bol ulca ile karınları tok ve keyifleri yerinde olduğu halde  Ötüken'e dönüyordu. Koca ordunun içinde halinden memnun olmayan iki kişi vardı. Bunlardan biri Çin beği  Şen-king'di. İkincisinin kim olduğunu okuyucular ilerde öğreneceklerdi.<br/>
<br/>
		<b>İKİNCİ BÖLÜM</b><br/>
<br/>
		<b>KIRAÇ ATA</b><br/>
<br/>
		Selenge ırmağı sessiz akıyordu. Ortalıkta bir ölüm sessizliği vardı. Karşıki tepede seyrek çam ağaçları  görünüyor, üstte güneş parlıyordu. Burası Selenge'nin Baykal gölüne yaklaştığı bir yerdi.<br/>
<br/>
		Selenge'nin aktığı yola yönelmiş yorgun bir atlı yavaş yavaş ilerliyor, gözleriyle durmaksızın ileriyi kolluyordu.  Bu, Ötüken'den gelen bir yolcu idi. Üstünde kılıç, yay ve sadağından başka bir şey yoktu. Durumundan,  gidişinden yüce bir bahadır olduğunu anlaşılıyordu. Fakat kendi de, atı da o kadar yorgundu ki gün batımına  kadar yürüyebilecekleri şüpheliydi.<br/>
<br/>
		Irmağın bir dirseğini aşınca birdenbire atlının gözleri parladı. İlerde, solda yalın bir tepe görünüyor, tepenin  üstünde üç sivri kaya sıralanıyordu. Yorgun yolcu atını mahmuzladı. Üç Kayalar'a doğru dizgin boşalttı. Biraz  sonra tepenin eteğine varmıştı. Burası hiç de uzaktan göründüğü gibi değildi. Pek sarp olduğu yaklaşınca  anlaşılıyordu. Yolcu atından atlayarak kayaların arasından sızan billur suya eğildi.<br/>
<br/>
		Kana kana içtikten sonra başını kayalara kaldırdı. Bir zaman gözleriyle bir şeyler aradıktan sonra tırmanmağa  başladı. Yorgun yolcunun yorgun atı ağır ağır yürüyerek sıska otlarla karnını doyurmağa çalışıyordu.<br/>
<br/>
		Yolcu epey tırmanıp yükseldikten sonra bir düzlüğe vardı. Burada, nereye gideceğini bilemeyerek durdu.  Çünkü bu düzlüğün kenarında mağara gibi dört oyuk bulunuyor ve oyuklardan bir tanesinin de içerde kule gibi  yükseldiği görülüyordu. Yolcu bir müddet yaklaşınca anlaşılıyordu. Yolcu atından atlayarak kayaların arasından  sızan billur suya eğildi. Kana kana içtikten sonra başını kayalara kaldırdı. Bir zaman gözleriyle bir şeyler<br/>
<br/>
		aradıktan sonra tırmanmağa başladı. Yorgun yolcunun yorgun atı ağır ağır yürüyerek sıska otlarla karnını  doyurmağa çalışıyordu.<br/>
<br/>
		Yolcu epey tırmanıp yükseldikten sonra bir düzlüğe vardı. Burada, nereye gideceğini bilemeyerek durdu.  Çünkü bu düzlüğün kenarında mağara gibi dört oyuk bulunuyor ve oyuklardan bir tanesinin de içerde kule gibi  yükseldiği görülüyordu. Yolcu bir müddet oyuklara baktıktan sonra kendisine en yakın olan sağdakine doğru  ilerledi. Bir insanın eğilmeden girebileceği büyüklükteki kapıdan adımını attı.<br/>
<br/>
		Fakat öylece kaldı. İçerde, yüksekçe bir yerde çok iri dört doğan atılmağa hazır bir halde kendisine  bakıyorlardı. Zaten buraya girmekte de bir fayda yoktu. Çünkü bu dört doğanın durduğu yer kapalı bir taş  odadan başka bir şey değildi.<br/>
<br/>
		Yolcu geri çekilerek yine düzlüğe çıktı. Aşağıdaki kaynağın okşayıcı şırıltısından, kayalara çarpan ince rüzgârın  üfleyişinden ve kendi ayak seslerinden başka hiçbir şey işitilmiyordu. Acaba yanlış mı gelmişti?<br/>
<br/>
		Bu sefer yine aynı yavaş adımlarla oyuğa doğru ilerledi. Bu oyuk kapkaranlık bir delikti. Adımını içeri atıp biraz  durdu. Sessiz ve karanlıktı. Birdenbire ilerde iki kor peyda oldu. Sonra bunların yanına iki kor daha geldi. Korlar  büyümeğe başladılar. Yolcunun keskin gözleri de karanlığı delmek ister gibi bakıyordu. Korlar adım adım  kendisine yaklaşırken o da gözlerini karanlığa alıştırmış, içerdekilerin ne olduğunu anlamıştı: Bunlar büyük iki  kurttu. Yolcu gözlerini oyuktan ayırmayarak adım adım geriledi ve &quot; Doğanlarla kurtlar birlikte yaşadığına göre  burası olacak, yanılmamışım&quot; dedi. Şimdi ne yapmalıydı? Geriye kalan iki kovuktan iri bir ayı çıkarak  homurtularla kendisine doğru yürümeğe başlamıştı. Ayı ağır ağır yürüyor, yolcu da düzlükte ağır ağır  geriliyordu. Bu yolcunun belinde kılıcı, bıçağı; sırtında da yayı ve sadağı olduğu halde pusata davranmayıp ayıyı  böyle oyalaması tuhaftı. Üstünde bulundukları düzlüğün aşağıya inilecek yalnız bir tek yeri vardı. Yolcu o tek  yerden düzlüğe çıkmış, şimdi ise oradan oldukça uzaklaşmıştı. Hem de kendisinde, bu aşağı inilecek biricik yere  doğru gitmek için bir teşebbüs yoktu. Bilakis dik kayalara doğru geriliyordu. Biraz sonra kayaların sırtına  dokunduğunu duydu. Artık gerileyerek yer kalmamış, ayıyla yüz yüze gelmişti. Ayağa kalkan ayı bir buçuk insan  boyunda idi. Yolcu ile aralarında iki adım ya var ya yoktu. Fakat yolcuda hiçbir telâş yahut korku  görülmüyordu. Kendisine atılmak üzere olan ayıya sessiz ve hareketsiz bakıyordu.<br/>
<br/>
		Ayı, kendisinden hiç umulmayan bir hızla bu iki adımlık yoldan yolcunun üzerine atıld . Fakat atılmasıyla  yaylanmış gibi itilerek geri fırlayıp yere düşmesi bir oldu. Sırtını kayalara veren yolcu ayının karnına vurduğu  tekme ile onu top gibi geriye atmıştı. Bu yorgun yo cunun yaman bir bahadır olduğu anlaşılıyordu.<br/>
<br/>
		Yere düşen ayı acı acı böğürdü yolcu hiç istifini bozmadı. Ayıya: - &quot;Canın yaktımsa bağışla. Yoksa sen benim  canımı çıkara aktın&quot; dedi.<br/>
<br/>
		Bu sırada, üstünde bir kule olan dördüncü kovuktan ak saçlı, aksakallı bir ihtiyar çıkarak ayıyı deviren yolcuya  baktı. Sonra, ayağa kalkarak yine atılmak isteyen ayıya bağırdı: - Evine gir, sesini kes!<br/>
<br/>
		Yolcunun şaşkınlıktan aç lan gözleri önünde koca ayı bu sözleri anlayarak ve homurtusunu keserek çıktığı  kovuğa girince bahadır yolcu, ihtiyara dönerek: - &quot;Üç günlük yoldan geliyorum. Kıraç Ata sen misin?&quot; diye  sordu.<br/>
<br/>
		İhtiyar başıyla evet işareti yaptı. O zaman yabancı elini göğsüne basarak baş eğip onu selâmladı ve bir iki adım  atarak kendisini tanıttı:<br/>
<br/>
		- Bana Yüzbaşı Böğü Alp derler. Kara Kağan ordusundanım. Senden bahtımı okumanı dilemek için geldim. Ok ur  musun? Yoksa şimdiye dek olduğu gibi kendi bildiğim gibi mi iş göreyim?<br/>
<br/>
		İhtiyar, gözlerini Böğü Alp'in gözlerine dikti. Sonra onun elini tuttu. Gözlerini hiç kırpmadan ağır ağır şunları  söyledi:<br/>
<br/>
		- Yüzbaşı Böğü Alp! Otuz iki yaşındasın. Yüce birisini öldürmek istiyorsun... Dokuz yıla kalmaz, olan olur...  Dokuz yıl daha geçer, katı kılıç kullanmak günü gelir... Ondan ötesini de Gök Tanrı bilir...<br/>
<br/>
		İhtiyar, gözlerini Böğü Alp'tan ayırınca genç yüzbaşı bir irkildi. Bir şey söylemek istiyordu. Fakat ona söz  bırakmadan beriki şöyle dedi:<br/>
<br/>
		- Bu gece bende konuk kal. Gece yarısı bahtına bakar, sana öğüt veririm. Şimdi biraz dinlen. Aşağıdaki atını da  düşünme, yiyecek bulur. Kimse de ona ilişmez.<br/>
<br/>
		Sonra belindeki örme kemerden bir düdük çıkararak dört defa üfledi. Bu keskin sese içeriden dört doğan  karşılık verdi. Oyuklardan birer birer çıkan doğanlar Kıraç ata'nın tam karşısında durarak kanatlarını açtılar.  Böğü Alp bu kuşlara beğenerek bakıyordu. Kam, sol kolunu ufkî tutunca doğanlardan bir tanesi sıçradı. İhtiya r  &quot;konuğa av kuşları getir&quot; diyerek onu uçurdu. Öteki üç doğanı da öyle yaptı. Kuşlar ok gibi fırlayıp uzaklaştıktan  sonra ikisi, üstü kuleli kovuğa doğru ilerlediler.<br/>
<br/>
		Burası öteki kovuklar gibi karanlık değildi. Kulenin üstünde birkaç delik olduğu için ışık alıyor, merdiven  biçiminde olan kıyısındaki taşlarla da üstüne kadar çıkılıyordu. Kovuğa girince Böğü Alp'in ilk gözüne çarpan  şey yerdeki büyük bir post ve yığın hayvan kemiği oldu. Bunlar hep kürek ve aşık kemikleri idi. Kıraç Ata  kemiklerin yanındaki çamçağı göstererek: - &quot;Kımız doludur. İçebildiğin kadar iç&quot; dedi.<br/>
<br/>
		Buradaki her şeye şaşan yüzbaşı çamçaktaki kımızı da şimdiye değin tatmadığı bir biçimde tadına şaşarak dikti.  Yarısını içtikten sonra bırakarak: - &quot;Bu kımız Tanrı kısraklarının sütüyle yapılmış olmalı&quot; de i.<br/>
<br/>
		Bu sırada kamın doğanları birer birer dönüyor, avladıkları kuşları kovuğun önüne bırakarak çekiliyorlardı.  <b>YÜZBAŞI BÖĞÜ ALP</b><br/>
<br/>
		Gün batarken Kıraç Ata kulenin en üstüne çıkıp Tanrı'ya yakarışını yapmış, sonra doğanların getirdiği kuşları,  yaktığı ateşte kızartarak Böğü Alp'i ağırlamıştı. Kendisini pek az yiyordu. Yüzbaşı gece yarısına kadar vaktin<br/>
<br/>
		nasıl geçeceğini bilemiyordu. Görünüşte bir şey olmamakla beraber içinden sabırsızlanıyordu. Bir şey söylemiş  olmak için: - &quot;Kıraç ata! Bu kurtlarla ayı bir şey yemezler mi&quot; diye sordu.<br/>
<br/>
		- Her gece kurtlardan biri gidip bir geyik avlar. Onu bölüştürürüm, yerler. Bana da pay çıkar.<br/>
<br/>
		- Demek ayı burada boşuna duruyor.<br/>
<br/>
		- Hayır, boşuna değildir. Geceleyin burasını bekler.<br/>
<br/>
		- Ya kurtlar? Onlar beklemez mi?<br/>
<br/>
		- Kurtla doğan soy hayvanlarıdır. Onlar herkesle dövüşmezler. Gerektiğinde dövüşürler ama iyi dövüşürler.  - Kıraç Ata! Sen bu hayvanları nasıl alıştırıp adamcıl yaptın?<br/>
<br/>
		- Tanrı sırrıdır oğul, sorulmaz.<br/>
<br/>
		- Bilemedim. Bağışla!<br/>
<br/>
		Yarımay ufka doğru yaklaşıyordu. Rüzgâr sivri kayalara çarptıkça korkunç sesler çıkarıyordu. Böğü Alp sadağını,  yayını çıkarak posta uzanmıştı. İşte şu karşısındaki adam, biraz sonra ona bahtını okuyacak, ilerisini  söyleyecekti. Yüzbaşı, şu anda, şimdiye kadar hiç düşünmediği şeyleri düşünüyordu. O kendini bildi bileli  savaştan, ordudan, kağandan, yağıdan, çadırdan, attan başka bir şey düşünmemişti. Şimdi, aklından öyle  şeyler geçiyordu ki kendisi bile aydın olarak anlayamıyordu. Hattâ onu buraya getiren<br/>
<br/>
		duygu bile belli belirsiz bir şeydi. Buraya nasıl gelmiş, Kıraç Ata'yı nasıl bulmuştu? Şimdi sırasıyla bunları  hatırlamağa uğraşıyordu:<br/>
<br/>
		Babasını hiç tanımamıştı. Ne olduğunu bilmiyordu. Sormağa da lüzum görmemişti. Ya savaşta ölmüş, ya tutsak<br/>
<br/>
		olmuş olmalıydı. Hangi savaşta ölmüş olmasının da fazla bir eğeri yoktu. Savaşın ve yağının hepsi bir değil  miydi?<br/>
<br/>
		Kendisini dedesi büyütmüştü. Dedesi seksenlik bir koca idi. Öyle olduğu halde genç yiğitlerden bile onun sırtını  yere getirecek kimse pek bulunmazdı. Elli altmış yıl önce GökTürklerin büyük kağanı olan İstemi Kağan'ın  karşısında ak Dağ'da bütün güreşçileri yenerek İstemi Kağan'dan altın kakmalı bir kılıç aldığını kendisine  anlatmıştı. İşte o kılıç şimdi torunu Böğü Alp'in belinde idi. Koca dedesi ona daha ilk binicilik dersleri verirken:<br/>
<br/>
		- &quot;Türk ata bindi mi, gözü öz atasını bile görmemeli. Oğul! Ge ektiğinde kişi canını bile verir. Ama at, avrat,  pusat; bu üçü verilmez&quot; demişti.<br/>
<br/>
		Böğü Alp, Ötüken'in temiz havası içinde büyür en dedesi ona eski kağanları, yabguları anlatır, öğütler verirdi.  Dedesinin çok bilgiç kişi olduğunu şimdi şimdi anlıyordu. O kadar uzun yaşılan, bu kadar kişi tanıyan, bu denli  dünya kavgası gören kimse elbet bilgiç olurdu.<br/>
<br/>
		Dedesi ona Tanrı'yı, onun gökte çok uzak ve çok yüksek bir yerde oturduğunu anlatırken yeryüzünde de Tanrı  ile konuşan Tanrı erenleri olduğunu söylemiş ve bir gün:<br/>
<br/>
		- Oğul! Başın darda kalırsa Tanrı erenlerinden Kıraç Ata'ya başvur. Yukarda, Selenge sonlarında, Üç  Kayalar'dadır.<br/>
<br/>
		Böğü Alp on dört yaşında iken dedesi öldüğü zaman artık kimsesiz kalmıştı. Kız kardeşleri evlenip gitmişler,  dayıları savaşta ölmüşlerdi. Dedesi ona ok atmasını, kılıç ve kargı kullanmasını, ata binmesini, güreşmesini  öğretmişti. Kişi oğlunun bu acuna vuruşmak, savaşmak için geldiğini de biliyordu. Türk Eline, Türk budununa  kötülük eden kim olursa olsun tepelemeği de yine dede öğüt etmişti. Kişilerin en alçağı Çinli olduğunu da  birçok hikâyelerle örnek göstererek anlatmıştı. Artık bu bilgilerle Böğü Alp için orduya katılarak savaşa  atılmaktan başka iş kalmamıştı. O da kılıç yediği, gövdesine ok battığı halde ölmemişti. Ama yine bahtı kapalı  idi. Kapalı olmasa şimdiye dek üç defa evlendiği halde üç karısı da ölür müydü? Böğü Alp'in çocukları da  yaşamamıştı. Kim bilir, belki de yeryüzünde bir oğul bırakmadan göçecekti.<br/>
<br/>
		O, bu güne kadar hiç böyle uzun düşünmemişti. Şimdi kavgasız bir yerde, bir Tanrı erenin konuğu olarak  kendisi de her zamankinden çok Tanrı'ya yakın duruyor, bu uzun düşüncelerin ondan geldiğini sanıyordu. Kıraç  Ata daha ilk bakışta kendi gönlünü okuyuvermişti. Dedesi galiba Kıraç Ata ile akraba olduklarını da söylemişti.  Yanılmıyorsa üçüncü veya dördüncü göbek babaları birleşiyordu. Ne iyi etmişti de buraya gelmişti. Vaktiyle  İstemi Kağan'ın da neler yapacağını önceden bildiren Kıraç Ata'yı bu gün bütün Türkler arasında pek az kişi  biliyordu. Onun oturduğu yeri bilenler ancak ölürken oğullarına söylerlerdi. Oğullarına söyleyemeden ölenler  çok olur, böylelikle Kıraç Ata'yı bilenler azalırdı. O, Gök Türk devletinin kurulduğu yıllardan kalan biricik  yadiğârdı. Bütün eski kağanları, savaşları, her şeyi bildiğini, dedesi Böğü Alp'a söylemişti. Düşündükçe  dedesinin söyledikleri aklına geliyor, birçok şeyler hatırlıyordu.<br/>
<br/>
		Yüzbaşı böyle düşüne dururken ufuktaki yarımay battı. Yeryüzü karanlığa gömüldü. Y Idızlar parlayıp sönüyor,  rüzgâr hafifliyordu. Böğü Alp dirliğinde ilk defa olarak yaşamanın tatlı olduğunu duydu.<br/>
<br/>
		Bu güzelliğin ortasında dal uyluya dalan yüzbaşı, kamın:<br/>
<br/>
		- &quot;Konuk kalk! Gece yarısındayız&quot; diyen sesiyle uyandı. Başka zamanda ve başka yerde olsaydı böyle apansız  uyanışlarda kılıca el atarak fırladı. Halbûki şimdi Tanrı ereninin evinde güvenerek yattığı için güvenerek  uyanıyor, sonra da yıldırım gibi hızla değil, yavaş yavaş kalkıyordu. Kıraç Ata çakmak taşıyla ateşi yakmış, bir  kürek kemiği seçiyordu. Böğü Alp sadağını takarken o da bir kıyıdan uzun, yassı bir taş getirmiş, ateşin  aydınlığında bu taşın üstündeki yazıları okuyordu. Okumasını bitirdikten sonra taşı, aldığı yere dikkatle  koydu. Yüzbaşı ateşin karşısına geçmesini işaret ederek kürek kemiği ateşe tuttu. Onun bahtını okumağa  başladı:<br/>
<br/>
		- Böğü Alp! Sıkıntın nedir? Buraya neden geldin?<br/>
<br/>
		- Ben yüce arı soydan gelmişim. Kağan benim başıma binbaşı olarak Şen-king'i dikti. Ötüken'de bu Şen- king ile  İ-çing Katun yüzünden Tür ’le Çimli farksız oldu. Kara Kağan bunlara göz yumuyor. Kağanı öldürürsem işler  düzene girer mi, girmez mi? sana bunu sormağa geldim!<br/>
<br/>
		Kamın bakışları değişmişti. Ateşe islenen, yanan kürek kemiğine bakıyor, ağır ağır söylüyordu.<br/>
<br/>
		- Büyük günler geliyor... Kıtlık olunca ay paralanacak... Kara Kağan'ı öldürmeyeceksin... Onu tasa öldürecek...  Bir ulu şehirde toplanmış kırk er görüyorum... Aralarında sen de varsın... Yağmur yağıyor... Irmağın kıyısında  dövüşüyorsunuz... Budun kurtuluyor... Bin üç yüz yıllık ölümden sonra dirileceksiniz... Acunun batımına dek  adınız gönüllerde kalacak...<br/>
<br/>
		Kam heyecanlanmıştı. Ağzı köpürüyor, sert hareketler yapıyordu. Birdenbire elindeki kürek kemiğini fırlatarak  yere düştü. Ellerini göğe kaldırarak Tanrı, Tanrı d,ye inlemeğe başladı. Karşıki kovukta kurtlar uluyor, doğanlar  haykırıyordu. Kamın bütün sözlerini ezber eden Böğü Alp ayakta kaskatı kalmıştı. Bin üç yüz yıl sonra  dirilmek?... Kara Kağan'ı öldürmeden işler nasıl düzelecekti? Şen-king yine kendisine buyruk verecek olduktan  sonra kendisi nasıl yaşılacaktı? Ay nasıl parçalanacaktı? İçinde bir isyan duygusu kabarıyor gibi idi. Fakat yine  bu anda dedesinin bir sözünü hatırlamıştı: Dedesi ona Tanrı erenleri hiç yanılmazlar, onların sözlerinden  çıkmak doğru değil, diye öğretmişti... Kim bilir, belki bu işlerde de bir hikmet vardı.<br/>
<br/>
		Böğü Alp'in beyninde düşünceler birbirini kovalarken birdenbire aklına Şen-king gelmişti. Çin'e yapılan son  akında beceriksizliği yüzünden kendi erlerine hiçbir şey kazandıramayınca Kür Şad onlara bir kısım mal  ayırtmış, yağmalayın diye de Şen-king'e buyruk vermişti. Böğü Alp o gün Şen-king'e o kadar kızgındı ki  yağmaya iştirak etmemiş, hattâ Şen-king kendisine niçin mal yağmalamadığını sorduğu zaman: &quot;Yağma kılıç  hakkı olmalıdır&quot; diye cevap vermişti. O gün Şen-king'le çok kötü bakışmışlar ve içlerinden yağılık duymuşlardı.  Koca ordu Ötüken'e dönerken malsız, akından memnun olmayarak dönen bir Böğü Alp vardı. Bereket versin<br/>
<br/>
		dünyada tek başına yaşıyordu. Yoksa çoluk çocuğu aç kalacaktı.<br/>
<br/>
		İşte şimdi de bu ünlü kam, iki dokuz yıl daha bekledikten sonra yavuz işler olacağını haber veriyordu. Çaresiz  bekleyecekti. Yarın tan atıncaya kadar Kıraç Ata'nın konuğu olduğu için artık yapacak iş kalmamıştı. Kuleye  doğru yürüyüp postun üzerine uzandı.<br/>
<br/>
		<b>DÖNÜŞ</b><br/>
<br/>
		Böğü Alp, Ötüken'e yorgun argın dönüyordu. Karnı toktu. Yaralı da değildi. Fakat içinde bir eziklik, yüreğinde  isteksizlik duyuyordu. Kıraç Ata'nın sözlerin en sonra geceleyin uyuduğu zaman düşünde hep korkunç şeyler  görmüştü. Şimdi neler gördüğünü pek iyi hatırlayamıyordu. Fakat içindeki duygu artık gökten belaların  yağacağını ona söylüyor gibiydi. Tan atarken uyandığı zaman Tanrı'ya ısmarladık demek için Kıraç Ata'yı  aramış, fakat bulamamıştı.<br/>
<br/>
		Üç sivri kayadan aşağı inince ıslıkla atını çağırmış, at diri bir halde koşarak gelmişti. Yüzbaşı atına atlayınc a  dörtnala kalkmış, ardına bakmadan Sivri Kayalar'dan uzaklaşmıştı. İşte artık öğle oluyordu. Selenge'nin  kıyısındaki şu ağaçlığın altında dinlenmek ne kadar hoş olurdu.<br/>
<br/>
		Atını ağaçlığa çevirdi. Ağaçların sıklaştığı bir yere gelip indi. Selenge'den su içip gölgeliğe uzandı. Yorgun at da  bir iki ot yolduktan sonra ağaçların arasında yere çöktü. Yüzbaşı hayretle atına baktı. Demek ki at fena halde  yorgundu. Başını toprağa dayıyor, halsiz gözlerle Böğü Alp'a bakıyordu. Güneş tepeye çıktığı zaman sıcaklık  dayanılmaz bir hal almıştı. Yüzbaşı, güneş batmadan yola çıkmam diye düşündü. Elinde kala kala bir tek atı  kalmıştı. Ona da bir şey olursa yeryüzünde sipsivri kalacaktı. Nasıl olsa acelesi yoktu. Geceleyin yola çıkar, ay  batıncaya kadar yol alabilir, böylelikle atını yormamış olurdu. Bu kararı verince uyumanın iyi bir şey olacağı  aklına geldi ve uyumağa çalıştı. Uyuyor mu idi? Dalgın mı, yoksa baygın mı idi, belli değildi. Uzaktan duyulan  tıkırtılarla gözlerini açtı. Akşam oluyordu. Birkaç atlının geldiği tıkırtılardan anlaşılıyordu. Kulağını yere dayadı.  Bir ara dinlendikten sonra &quot;Buraya doğru geliyorlar&quot; dedi. Atı da başını kaldırmış, kulaklarını dikmişti. Kalkacak  gibi bir durumu vardı. Böğü Alp bir iki ıslıkla atına rahat durmasını anlatınca başını yere uzattı, öylece kaldı.<br/>
<br/>
		Nal sesleri yaklaşıyordu.<br/>
<br/>
		Biraz sonra dört atlı Böğü Alp'in ilerisine kadar gelerek durdular. Yüzbaşı bunları uzanmış olduğu yerden,  yapraklar, otlar arasından görüyordu. Onlar kendisini görmüyorlardı. Görmeleri için önüne kadar gelmeleri  gerekti. İçlerinden birinin bir yüzbaşı yahut binbaşı olduğu anlaşılıyordu. Bir tanesi de Çinli idi. Başları olduğu  anlaşılan yüzbaşı yahut binbaşı dördüncüsüne dönerek: &quot;Sen burada bizden ayrılacaksın&quot; dedi. Sonra  birbirlerine yaklaşarak bir şeyler konuştular. Bu gizli konuşma Böğü Alp'in gözlerini açtı. Bu sonsuz, ıssız  bozkırda bu dört kişi neden gizli konuşuyorlardı? Hele içlerinde bir de Çinli olunca konuşmadan Yüzbaşı Böğü  Alp büsbütün işkillenmişti. Konuşmaz kızışıyordu. Hepsinden çok söyleyen de Çinli idi. Başkanları olan adamın  sert bir işaretinden sonra Çinlinin de sinirli sinirli &quot;Olmaz, Tulu Han kızar&quot; diye bağırması Böğü Alp'in beyninde  bir ışık gibi çaktı: Bu dört kişi Tulu Han'ın adamlarıydı. Fakat aralarındaki Çinliye ne oluyordu? Burada neye  böyle konuşuyorlardı?<br/>
<br/>
		Birdenbire dört atlıdan üçü atlarını sürdüler. Güneye doğru gitmeğe başladılar. Sonra yine birdenbire başkaları  durup döndü. Böğü Alp'in biraz ilerisinde atı üstünde durarak atının yelesini okşayan atlıya bağırdı:<br/>
<br/>
		- Onbaşı Pars! Biz ufukta kaybolmadan yola çıkmayacak ve dört ayı geçirmeden de hanın yanına dönmüş  olacaksın!<br/>
<br/>
		Adının Onbaşı Pars olduğu anlaşılan atlı yere zıpladı. Diz yere vurar k: Buyruk şenindir&quot; diye cevap verdi. Öteki  üçü dörtnala kalkarak uzaklaştılar. Böğü Alp yattığı yerden onbaşıya ve atına baktı.<br/>
<br/>
		Onbaşı iyi giyimli, iyi pusatlı, atı da güzel ve besili idi. Gülümsedi:<br/>
<br/>
		- &quot;Tulu Han ordusu Kara Kağan ordusundan daha giyimli&quot; diye mırıldandı. Onbaşının torbasında da iyi yiyecek  olduğu şişkinliğinden belli idi. Böğü Alp bu şişkin torbayı görünce acıkır gibi oldu,imrendi.<br/>
<br/>
		Peki ama bu adamlar ne diye birbirlerinden ayrılmışlardı? Kötü bir dilekleri mi vardı? Yüzbaşı ufka baktı. Güneş  batıyordu. Tam bu sırada Onbaşı Pars da atını mahmuzlamış, güneye uçuyordu. Böğü Alp yerinden kalkmadan  baktı: Onbaşı dörtnal gidiyor, yiyecek torbası da eskisinden daha büyüymüş gibi görünüyordu. Yine gülümsedi:  &quot;Aç buzağı ak bulutu ana memesi sanır&quot; dedi.<br/>
<br/>
		Gece, Böğü Alp dörtnala yol alıyordu. İnce ay bozkırı oldukça aydınlatıyor, yolu gösteriyordu. Rüzgâr da onun  yardımcısı idi. Yüzbaşı keskin gözleriyle hep ilerisini kollayarak uçuyor, bir yandan da şu Onbaşı Pars'tan biraz  yiyecek istemediği için, kendi kendisine için için yanıyordu. Sonra aklına Kıraç Ata'nın sözleri geldi: Kıtlık o lunca  ay parçalanacak dememiş miydi? Öyle ise en iyisi kendini şimdiden açlığa alıştırmaktı. Açlığa alışırsa kıtlıkta  fazla sıkıntı çekmezdi. Fakat sonra yine güldü: &quot;Bizim budunun boğazı tok olduğu zaman var mı? Biz hep böyle  açız, hep böyle yoksuluz&quot; diye düşündü.<br/>
<br/>
		Sonra yine aklına akşam gördüğü dört atlı geldi. Aralarındaki Çinli içini bulandırdı. &quot;Sakın Tulu Han Çin'e Kara  Kağan'dan elçi göndermesin&quot; diye söylendi. Bütün Türkler biliyorlardı. Kağan da onlardan kuşkulanıyor, İ- çing  Katun'a bağlı bulunuyordu. Acaba Tulu Han, kağan olmayı mı tasarlıyordu? Bu dört atlının yanında bir de Çinli  olmasaydı Böğü Alp bu işe hiç aldırış etmeyecekti. Fakat ara yerde Çinli olunca işte muhakkak dalavere ver  demekti. Onun için üç atlının gidişini, Onbaşı Pars'ın geride kalışını hiç beğenmemişti.<br/>
<br/>
		<b>BÖGÜ ALP'İN YENİ YUMUŞU (VAZİFESİ)</b><br/>
<br/>
		Yüzbaşı Böğü Alp çadırından içeri girip de kalın bir keçeden ibaret olan yatağına kendini attığı zaman son  lokma yemeğini yiyeli epey olmuş ve yeniden acıkmıştı. Nasıl edip de biraz yiyecek bulmak gerektiğini  düşünürken aklına Onbaşı Pars'ın dolu torbası geldi. Derken o dört atlıyı hatırladı. Bu işte buduna gelecek bir  kötülük olsa gerek diye düşündü. Sonra bunu kağana duyurmayı tasarladı. Tabiî, önce binbaşısına gitmeliydi.  Böğü Alp birdenbire yatağından fırladı. Sanki baskına uğramış gibi dikildi ve kılıcına el attı. Binbaşısının Şen -  king olduğu aklına gelmiş ve yüzbaşı kudurur gibi öfkelenmişti. Sonra birdenbire duraksadı: &quot;Binbaşım Çinli  Şen-king'se tümenbaşım Kür Şad sağ olsun&quot; diye düşündü. Fakat yine birdenbire yüzünü buruşturdu.  Gördüklerini Kür Şad'a anlatırken Tulu Han'ın adını da söyleyecekti. O zaman Tulu Han'dan şüphelendiğini de  anlatmalıydı. Fakat Kür Şad'a kardeşini şikâyet etmek doğru olur muydu? Yüzbaşı, kararsızlıkla yine yatağı na  uzanıp uzun uzun düşündü.<br/>
<br/>
		Kapısı açılıp da içeriye bir ulak girdiği zaman zihninde Kıraç Ata'nın sözlerini tekrarlıyordu. Ulak, yüzbaşıyı  selâmladıktan sonra: - &quot;Yüzbaşı Böğü Alp! Kağan seni hemen otağında görmek diler&quot; diye aldığı buyruğu  bildirdi. Yüzbaşı saygı durumu aldı: - Buyruk kağanındır.<br/>
<br/>
		Sonra birlikte çadırdan çıktılar. Atlarını kağanın otağına doğru koşturdular. Otağın çevresi kalabalıktı. İki kapısı  ardına kadar açılmıştı. Nöbetçiler ortalığa başka bir manzara veriyordu. Ulak, otağın kapısında Yüzbaşı Böğü  Alp'i ulaklar başı olan Börü Tarkan'a tanıttı. Börü Tarkan, kağana doğru yürüdü. Biraz gerisinde Böğü Alp  yürüyordu. Tarkan ve yüzbaşı yere diz vurarak kağanı selâmladılar. Yüzbaşı Böğü Alp kağana ve sağında,  solunda olanlara bakarken Tunga Tigin'in, Kür Şad'ın ve öteki tiginlerle beğlerin yanında Şen-king'i de görerek  kan tepesine çıkmıştı. İ-çing Katun bugün kağanın yanında pek güzel ve sevinçli görünüyordu. Böğü Alp  kağanın işaretiyle ayağa kalkınca Tarkan onu kağana tanıttı: - Kür Şad tümeni yüzbaşılarından Yüzbaşı Böğü  Alp!<br/>
<br/>
		Kara Kağan, Kür Şad ve Şen-king gözlerini Böğü Alp'a diktiler. Şen-king, Çin akınında kendi buyruklarına kulak  asmayan sonra yağmağa iştirak etmeyen dikbaşlı yüzbaşıyı tanıdı:<br/>
<br/>
		Kağanın gir sesi ortalıkta yükseldi: - Yüzbaşı Böğü Alp!<br/>
<br/>
		Yüzbaşı yine yere diz vurdu: - Buyur Kağan!<br/>
<br/>
		- Seni Batı Kağanı'na üçüncü elçi seçtim. Yarın Tunga Tigin'in buyruğunda yola çıkacaksınız. Gereken at, giyim,  azık çadırına gönderilecektir.<br/>
<br/>
		- Buyruk şenindir!<br/>
<br/>
		- Bir diyeceğin, dileyeceğin var mı?<br/>
<br/>
		- Dileğim sağlığındır!<br/>
<br/>
		- Yarın güneş doğarken otağın önünde hazır bulunacaksınız. Şimdi git, hazırlan!<br/>
<br/>
		Böğü Alp yere diz vurarak dokuz adım geriledi. Sonra, kağanı bir daha selamlayarak geri dönüp hızlı adımlarla  otağdan çıktı.<br/>
<br/>
		Kendi çadırına girdikten biraz sonra da kapısının önünde at sesleri işitildi. Bir ulak, Yüzbaşı Böğü Alp'i  selâmlıyor ve kağanın kendisine gönderdiği üç atlı sırmalı giyimleri, bir torba azığı ve bir kese akçayı kendisine  veriyordu.<br/>
<br/>
		Ulak, kağanın gönderdiklerini verince son buyruklarını bildirdi:<br/>
<br/>
		- Yarın gün doğmadan takımların ve erlerinle otağın önünde bulunacaksın, ağan hepinizi gözden geçirecek.  - Buyruk kağanındır!<br/>
<br/>
		<b>YUMRU</b><br/>
<br/>
		Yüzbaşı Böğü Alp ilk önce kağanın gönderdiği üç ata baktı. İkisi yük, biri binek atı idi. Kesenin içinde epey akça  vardı. Bunlarla her şeyden önce kendisini ve atları doyurmak gerekti. Böğü Alp çadıra girip birkaç pusatla bir iki  keçeden ibaret eşyasına baktıktan sonra kararını verdi. İki binek atından birine çadırını, birine eşyalarını  yükleyecek, kağanın gönderdiği binek atını da yedek olarak kullanacaktı.<br/>
<br/>
		Yanına da yalnız at uşağı Yumru'yu alacaktı. Üçüncü elçi bile olsa buyruğunda yalnız bir tek er götürmek o  kadar yakışık almayacaktı ama bu yoksullukta bundan daha ilerisi de yapılamazdı.<br/>
<br/>
		Yüzbaşı kararını verince atına atladı. Yumru'nun çadırına vardı. Yumru, çadırın önünde atını tımar ediyordu:  - Yumru!<br/>
<br/>
		- Buyur!<br/>
<br/>
		- Yarın batı kağanına doğru yola çıkıyoruz. Benimle geleceksin!<br/>
<br/>
		- Yedek çadırın var mı?<br/>
<br/>
		- Yok.<br/>
<br/>
		Böğü Alp, kağandan gelen keseyi açtı. Aşağı yukarı dörtte birini çıkararak Yumru'ya uzattı:<br/>
<br/>
		- Yarına kadar kendine bir çadır, bir yük atı, bir de iyi giyim al. Kalanını da eve bırak. Yarın tan atmadan gelip  benim atları tımar et. Dört at tımar edeceksin. Ona göre davran.<br/>
<br/>
		Atını mahmuzlayan Böğü Alp'in arkasından Yumru ilk önce avucundaki akçalara baktı. Yüzbaşı, Çin kağanının  hâzinesini mi yağma etmişti? Etmemişse bu kadar bol akçayı nereden bulmuştu? Fakat vakit geçirmeğe  gelemezdi. Bir sıçrayışla atına atlayarak alış veriş evine doğru sürdü.<br/>
<br/>
		Yük atını kolayca buldu. Çadır bulmak için biraz sıkıntı çekti. Kendisine güzel bir giyim ile yepyeni bir de börk  aldı. Geriye beş gümüş kaça kalmıştı. Onu da anasına vererek kendisi dönünceye kadar başının çaresine  bakmasını söyledikten sonra çekip gitti.<br/>
<br/>
		Yumru, altı kardeşin en büyüğü idi. 17 yaşında idi. Fakat bütün Ötüken'de ondan daha iri ancak Yamtar vardı.  Doğduğu zaman üç aylık bir çocuk kadar büyük olduğu için Yumru adını takmışlardı. Babası, Çuluk Kağan  zamanında savaşta ölmüştü. Anası, Çalığın karısının kızkardeşiydi. Güleç yüzlü bir yiğit olan Yumru, anasıyla  birlikte kardeşlerine bakmak için çalışır, kardeşlerinin iki büyüğü de de kendisine yardım ederdi. Böyle olduğu  halde aç yattığı akşamlar çok olurdu. Ama o hiç şikâyet etmezdi. Yüzüne bakanlar onu hep gülümsüyor  sanırlardı. Yaşına g re çok güçlü idi. Ama Yamtar gibi usta bir güreşçi değildi. Çok gür sesli idi. Bunun için  Yüzbaşı Böğü Alp onu at uşağı seçmiş, boru çalmasını da öğretmişti.<br/>
<br/>
		Kendisine pek büyük gözüken serveti, Böğü Alp'tan alıp işini bitirdikten sonra akrabalarıyla vedalaşmağa gitti.  Önce amcasına gitti. Sonra teyzesine uğradı. Teyzesinin büyük oğlu Gümüş de orada hazırlıkla uğraşıyordu.  Yumru daha ağzını açmadan teyzesi Yumru'ya izahat verdi.<br/>
<br/>
		- Binbaşı Işbara Alp yarın batı kağanına ikinci elçilikle gidiyor. Babasından sonra Gümüş'ü at uşağı aldı. Gümüş  de gidecek.<br/>
<br/>
		- Ben de Yüzbaşı Böğü Alp'la gidiyorum.<br/>
<br/>
		- Böğü Alp'in buyruğunda başka kimler gelecek?<br/>
<br/>
		Bunu Gümüş soruyordu. Yumru'nun bir şeyden haberi yoktu. Sustu. Gümüş: - &quot;Binbaşı Işbara Alp ikinci elçi  olduğu için benden başka iki onbaşı ile beş er daha götürüyor&quot;dedi.<br/>
<br/>
		Vedalaşıp çadırına geldiği zaman ortalık kararmıştı. Bu gece hepsi birden karınlarını iyice doyuracak kadar  yiyecek bulmuşlardı. Yumru hiçbir zaman bu kadar tatlı bir uyku isteği duymamıştı. Tokluk insanları galiba  uyutuyordu. Gideceği yerlerde de karnını iyice doyuracağını düşünerek tatlı bir uykuya daldı.<br/>
<br/>
		Erkenden gözlerini açınca hemen fırladı. Böğü Alp'in dört atını tımara gidecekti. Atına binerek yüzbaşısının  çadırına vardığı zaman onu da uyanmış gördü. Yüzbaşı çadırını yıkmış, yük atına yüklemek için dürüyordu.  Yumru tımara başladı. Ustalık ve çabuklukla dört atın da tımarını bitirdikten sonra yüzbaşıya işin bittiğini  bildirdi. Böğü Alp, Yumru'nun yardımıyla çadırını bir ata, eşyalarını öteki ata yükledikten sonra Yumru'ya<br/>
<br/>
		buyruk verdi: - Sen de gidip yeni giyimlerini giy. Çadırını yükleyip tezden buraya gel!<br/>
<br/>
		Ortalık ışırken Yüzbaşı Böğü Alp ve at uşağı Yumru hazırlanmışlardı. Kağanın buyruğu gereğince otağın önünde  bulunmaktan başka iş kalmamıştı.<br/>
<br/>
		ELÇİLER<br/>
<br/>
		Böğü Alp, Yumru ve atlarla kağanın otağına yaklaştığı sırada çevresinde bir canlılık olduğunu sezdi. Gözleriyle  ulaklar başı Börü Tarkan'ı arıyordu. Aksi gibi gözlerine Börü Tarkan'dan başka herkes ilişiyordu. Biraz ilerde  Tunga Tigin'i görür gibi oldu. Sonra yine ileriye doğru bakınırken Börü Tarkan'ın kendi önünde dikildiğini  gördü: - Böğü Alp! Şurada duracaksınız. Işbara Alp'in yanında... Kağan sizi gözden geçirecek.<br/>
<br/>
		Binbaşı Işbara Alp atının üstünde kımıldamadan duruyordu. Ardında, yine at üstün e, eski at uşağı Çalığın oğlu  olan, şimdiki at uşağı Gümüş vardı. Gümüş'ün ardında Onbaşı Yamtar'la Onbaşı Sançar duruyorlardı. Beş er,  onbaşıların arkasında yer almışlardı. Bunların geriş nde de yük ü atlar sıralanmıştı. Işbara Alp'in ilerisinde,  kağan otağına daha yakın olan bir yerde Tunga Tigin at üzerinde duruyordu. Ardında iki at uşağı, onların  arkasında da dört onbaşı ile on er vardı. Yedek atları da epey çoktu. Yüzbaşı Böğü Alp daha beride, Tunga Tigin  ve Işbara Alp'la aynı hizada durdu. Yumru atlarla arkasında yer almıştı.<br/>
<br/>
		Üç elçinin karşısında kağanın çerilerinden kırk kadar er yer almışlardı. Çok beklemediler. Keskin bir boru sesi  havayı çınlatırken kağan otağının kapıları açıldı. Kağan gözüktü. O anda elçiler ve erleri ile karşılarında duran  çeriler atlarından inerek ere diz vurup kağanı selâmladılar.<br/>
<br/>
		Kağanın ardından Kür Şad ile bir beğ ve Şen-king geliyordu. Otağın kapısına en yakın Tunga Tigin olduğu için  kağan ilk önce onun önünde durdu. Keskin bakışlarla Tegin'i ve ardındaki erleri süzdü, Tunga Tigin'i zaten  Ötüken'de herkes biliyordu. Ardındaki erlerin de durumunu ve kılığını beğenmişti. Bunlar batı kağanının  katında kendi yüzünü ak edecek kişilerdi. Birinci elçiye söz etti:<br/>
<br/>
		- Buyur kağan!<br/>
<br/>
		- Bu bitiği batı kağanına vereceksin. Sana söylediğim şeyleri de onunla konuşup dediklerimi yapacaksın.  - Buyruk şenindir.<br/>
<br/>
		Tunga Tigin, kağanının uzattığı bitiği aldı.<br/>
<br/>
		- Batı kağanına verecek ne armağanın var?<br/>
<br/>
		Bu soru üzerine birdenbire Böğü Alp'in kaşları çatıldı. Fakat hemen yüzü düzelerek gözlerinin sevinçle  parladığı görüldü. Tunga Tigin batı kağanına vereceği armağanları sayıyordu:<br/>
<br/>
		- Altın kakmalı bir kılıçla dört avcı doğan götürüyorum. İki top da Çin ipeği var.<br/>
<br/>
		- İyi. Bir dileğin var mı?<br/>
<br/>
		- Dileği sağlığındır!<br/>
<br/>
		Kağan biraz yürüyerek Işbara Alp'in önünde durdu. Onu ve erlerini gözden geçirdi: - Işbara Alp!  - Buyur Kağan!<br/>
<br/>
		- Batı kağanına götürecek ne armağanın var?<br/>
<br/>
		- Altın işlemeli bir kemerle gümüş kakmalı bir bıçak, bir de ak doğan götürüyorum.<br/>
<br/>
		Kağan gerideki erlere ve onbaşılara bakıyordu. Gözleri Yamtar'a takılmıştı. Eliyle onu gösterip yine söze  başladı:<br/>
<br/>
		- Var kağan.<br/>
<br/>
		- Şu onbaşıyı gözüm ısırıyor. Güreşçi midir?<br/>
<br/>
		- Evet Kağan!<br/>
<br/>
		- Kağanlık şenliğinde yenilmişti. Batı kağanının önünde de yenilmesin.<br/>
<br/>
		- O zaman açlıktan yenilmişti. Şimdi aç değildir.<br/>
<br/>
		- Bir dileğin var mı?<br/>
<br/>
		- Dileğim sağlığındır.<br/>
<br/>
		Kağan, birkaç adım daha atarak Yüzbaşı Böğü alp'ı bir tek at uşağı ile görünce kaşlarını çattı: - Yüzbaşı Böğü  Alp! Bir erle mi gidiyorsun?<br/>
<br/>
		- Evet Kağan! Kağanın sesi dikleşti:<br/>
<br/>
		- Batı kağanının yanında doğu kağanının ününü böyle mi koruyacaksın?<br/>
<br/>
		- Kağanın ününü yüceltmek için böyle gidiyorum. Kağan öfkeyle baktı: - Bunu anlamadım!<br/>
<br/>
		- Sana bir kese yollamıştım. Almadın mı?<br/>
<br/>
		- Aldım kağan! Bütün bu hazırlıklar o kese ile yapıldı, çünkü hiçbir şeyimiz yo tu.<br/>
<br/>
		- Hiçbir şeyin neden yoktu? Çin akınından yeni döndük. Sen bir şey yağmalamadın mı?  - Hayır kağan!<br/>
<br/>
		Kağan bir duraksadı. Öfkesini yenmeğe çalışıyordu. Sordu: - Neden yağmalamadın?  - Biz geride kalmıştık. Yağmaya yetişemedik.<br/>
<br/>
		- Nasıl olur? Sen kimin buyruğunda idin?<br/>
<br/>
		- Çinli konuğun buyruğunda idim.<br/>
<br/>
		- Konuk mu? O artık konuk değil. Onun tümenbaşı olduğunu bilmiyor musun?<br/>
<br/>
		- Bilmiyordum kağan! Kağan, Şen- king'edöndü:<br/>
<br/>
		- Sen bir şey yağmalamadın mı?<br/>
<br/>
		- Bu yüzbaşı yağma için buyruk verdiğim halde yağmalamadı. O zaman da böyle dikbaşlılık etti.  Şen-king Böğü Alp'a kötü kötü bakarak cevap verdi:<br/>
<br/>
		- Öyle mi Böğü Alp?<br/>
<br/>
		- Yalandır kağan! Yağma kılıç hakkı olur. Kür Şad yağmaladığı malın bir takımını acıyarak bize bırakmıştı. Biz  kendimiz kimseyi vurup malını almadık. Biz bu akında yağının yüzünügörmedik.<br/>
<br/>
		&quot;Yalan&quot; sözü Şen-king'in yüzünde tokat gibi patlamıştı. Kür Şad, kağana &quot; Bu yüzbaşı doğru söylüyor&quot; diy ince  bu tokat bir kırbaç olmuştu. Şimdi kendisi de Kür Şad gibi bir tümenbaşı idi. Fakat susmayı daha doğru  buldu.<br/>
<br/>
		Kağan öfkesini yenmeğe uğraşarak Böğü Alp'a sordu: - Batı kağanının katında ok atılsa kim atacak?  - Ben atacağım.<br/>
<br/>
		- Kılıç oyunu olsa?<br/>
<br/>
		- Ben oynayacağım.<br/>
<br/>
		- At yarıştırılsa?<br/>
<br/>
		- Ben yarışacağım.<br/>
<br/>
		- Güreş yapılsa?<br/>
<br/>
		- Ben güreşeceğim.<br/>
<br/>
		- Böyle yavuz bahadırsın da neden senin adını şimdi e değin işitmedim?<br/>
<br/>
		- Taş yerinde ağırdır kağan!<br/>
<br/>
		- Batı kağanına götürecek armağanın var mı?<br/>
<br/>
		- Nedir?<br/>
<br/>
		- Bir ok!<br/>
<br/>
		- Batı kağanına götürmek için bu yaman bir ok olmalı.<br/>
<br/>
		- Evet kağan! Bu okla bir Çinli beni gezlemişti. Tulgamın alnına vurup bana değmedi. Sonra ben bu okla on  dört Çinliyi okladım. Hepsinin de tulgası delindi, ok alınlarından içeri girdi; beyinleri patladı.<br/>
<br/>
		- Armağan olmak için bu kadarı yeter mi?<br/>
<br/>
		- Yetmez kağan. Bu ok Çin'de yapılmıştır. Üzerine yapıldığı yılın, günün tarihini atmışlar. Yüz yıllık bir ok. Bu  kadar eski bir ok görülmemiştir.<br/>
<br/>
		- Peki. Bir dileğin var mı?<br/>
<br/>
		- Dileğim sağlığındır.<br/>
<br/>
		Elçileri gözden geçirme işi bitince kağan geriye döndü. Otağının kapısı önünde atına bindi. Kür Şad ve  ötekiler de atlanarak kağanın ardında durdular. Borular, davullar çalmağa başlamıştı.<br/>
<br/>
		Elçiler artık yola çıkıyorlardı. İlk önce birinci elçi Tunga Tigin, arkasında kendi erleri olduğu halde geçti.  Kılıçlarını çekmişlerdi. Kağanın önünden geçerken kılıçlarını eğerek onu selâmlıyorlardı. Sonra ikinci elçi  Işbara Alp ve erleri geçti. En geride de üçüncü elçi Böğü Alp ve at uşağı Yumru geliyordu.<br/>
<br/>
		Yumru'nun sevimli ve güleç yüzü kağanı yumuşattı. Elçi alayı, kağanın önünden birkaç yüz adım açıldıktan  sonra atlar mahmuzlandı. Hızlanan atların nallarından kalkan tozlar havaya yükseldi. Atlılar ufukta  küçüldüler. Biraz sonra görünmez oldular.<br/>
<br/>
		<b>YOLDA</b><br/>
<br/>
		Ötüken'den uzaklaştıktan sonra yürüyüş düzeni değişti. Savaş yürüyüşlerinde olduğu gibi en önde iki öncü  bulunuyor, bunlar kafileden birkaç yüz adım ileride gidiyorlardı. Kafilenin en önünde, iki yanında Işbara Alp ve  Böğü Alp olduğu halde Tunga Tigin yer a yor, bunların ardından Işbara Alp'in ve Tunga Tigin'in onbaşıları  geliyordu. At uşakları, yedeklerindeki atlarla birlikte onbaşıların arkasında idiler. En geride erler vardı. Arada  bir, onbaşılardan biri kafileden ayrılıyor, dörtnala sağa, yahut sola giderek ufukları gözetledikten sonra yine  kafileye yetişip sırasına giriyordu.<br/>
<br/>
		Üç elçi de pek az konuşuyorlardı. Tunga Tigin'le Işbara Alp eskiden biraz tanışıyorlardı. Böğü Alp'i ise yalnız  orduda görmüşlükleri vardı. Zaten o da konuşmağa pek niyetli değildi. Birinci, ikinci elçilerin aklında hep Böğü  Alp'in kapanla konuşması vardı. Üçüncü elçi ise kağanla konuşurken ne diye bir sırasını getirip şu Onbaşı Pars'ı  anlatmadım diye yazıklanıyordu.<br/>
<br/>
		Tunga Tigin'in dört onbaşısı iyi giyimli, iyi yapılı, iyi durumlu yiğitlerdi. Bunlardan ikisi, Onbaşı Karpak'la Onbaşı  Burguçan kardeştiler. Kardeşlikleri benzeyişlerinden de belliydi. Uzun boylu, yeşil gözlü, kumral saçlı  bahadırlardı. Karpak, alnındaki ve yanağındaki kılıç yarası izleriyle çok savaşlara girip çıkmış olduğunu  gösteriyordu. Burguçan ise sol gözünden şakağına doğru uzayan çizgi ile ölümcül bir ok yemiş olduğunu  anlatıyordu. Burguçan'ın sol gözü iyi görmezdi.<br/>
<br/>
		Onun için eskiden keskin nişancı olan onbaşı şimdi herkes kadar ok atabilirse Tanrı'ya şükrediyordu.<br/>
<br/>
		Onbaşı Alka, bir noktaya diktiği çakır gözleriyle daima bir şey düşünüyormuş duygusu veren bir yiğitti. Anası  Uygurdu. Onun için onu Ötüken'de çok defa Uygur Alka diye çağırırlardı. Çok çevikti. At üzerinde yapmadığı  ustalık bağlı olduğu halde bir sıçrayışta bir ata binmiş, Ötüken'e kadar aç ve susuz olduğu halde elleri bağlı, bu  atla gelebilmişti.<br/>
<br/>
		Daha yeni onbaşı olan Yağmur ise ötekilere benzemiyordu. Esmer yuvarlak yüzünün ortasında kara gözleri hep  gülümsüyordu. On yedi yaşında idi. Dolgun yanakları vardı. Bu yüzden, ona ilk bakanlar karşılarındaki çok  şişman sanırlardı. Halbûki Onbaşı Yağmur şişman değildi. Orta boylu, ağır hareketli idi. Fakat umulmadık  zamanlarda çok çevik ve sert hareketler yapar, mesela okunu yaya yerleştirdikten çok ağır davranır da sonra  yayı çekip gezleyerek ok salarken pek çevik olur, bunları da hep gülümseyerek yapardı.<br/>
<br/>
		Işbara Alp'in onbaşılarından Yamtar'la Sançar hep yan yana gidiyorlardı. Sançar asık yüzü ile ileriye bakarak  susuyor, hattâ arada bir Yamtar'ın söylediği sözlere de ya tek sözle cevap veriyor, yahut bunu da yapmıyordu.  At uşaklarından Gümüş'le Yumru da yan yana gidiyorlar ve galiba bütün kafile arasında da en çok bunlar  konuşuyorlardı. Gümüş, tıpkı babası Çalık'a benziyordu. Yumru ise anasına bıraktığı dört gümüş akçanın onları  uzun zaman daha doyuracağından emin olduğu için her zamankinden daha güler yüzlü idi. İki teyze oğlu,  ömürlerinin en kaygısız günlerinde idiler. Kona ladıkları yerlerde çadır kurmak, ateş yakmak, at tımar etmek,  gün doğmadan kalkıp çadır sökmek onlar için işten bile değildi. Hele evlerine pek büyük bir servet bırakmış  olmaları gönüllerini sevinçle dolduruyordu.<br/>
<br/>
		Gün batarken bir su başında konakladılar. Çadırlar kuruldu. Ateşler yakıldı. Tunga Tigin'in buyruğu ile iki er  nöbete durdular. Gece ortasına doğru nöbetçiler değişecek, onbaşılardan biri de nöbetçileri kontrol edecekti.<br/>
<br/>
		O gece, gün doğumuna doğru nöbette bulunan Gümüş, uzaktan atlı bir gölgenin çok yavaş ve sessizce<br/>
<br/>
		yaklaştığını görünce yayına bir ok yerleştirerek atını sürdü. Yirmi otuz adım yaklaşınca yayını gererek bağırdı:  - Dur bakalım! Kimsin?<br/>
<br/>
		Atlı gölge, Gümüş'e tanış gelen bir sesle cevap verdi:<br/>
<br/>
		- Yabancı değil, Ötüken'den geliyorum.<br/>
<br/>
		Gümüş atını sürerek yanaşınca sırtındaki sadak, belindeki kılıçtan başka; atın terkisine asılmış kopuzu ile  Ötüken'in ünlü ozanı Çuçu'yu tanıdı. İkisi arasında otuz adımdan yapılan sert konuşma konak yerindekilerin  hepsini uyandırmıştı. Çünkü hepsi tetikte idiler. Gelen yabancı olmadığı için de yeniden uykuya dalabilirlerdi.  Fakat gelenin Çuçu olması hepsini kaldıracak kadar kuvvetli bir tesir yapmıştı.<br/>
<br/>
		Tunga Tigin ona doğru yürüyerek gülümsedi:<br/>
<br/>
		- De bakalım Çuçu I Seni ardımızdan buraya atan şey nedir? Yoksa kağan seni de dördüncü elçi mi seçti?  Çuçu atından atlayarak Tunga Tigin'i selâmladı:<br/>
<br/>
		- Hayır Tigin! Atamın, anamın öz yurdunu özledim. Batı kağanının eline gidersem doğduğum yerleri, kocamış  anamı bir daha görürüm diye geldim. Umarım ki beni aranızda çok görmezsiniz.<br/>
<br/>
		- Seni aramızda görmekle kıvanır, övünürüz. İçimizde ozan yok. Batı kağanının katında ozanlar karşılaşması  olursa sen de Doğu Türkleri için çıkar mısın?<br/>
<br/>
		- Buyruk şenindir Tigin! Batı elinde doğdum ama günümün çoğu doğuda geçti. Doğulu da sayılırım. Zaten  benim için Türk'ün doğulusu, batilisi olmaz. Türkleri doğulu, batılı diye ayırmak kağanların, tiginlerin işidir.  Ozanların değil...<br/>
<br/>
		Tunga Tigin yeniden gülümsedi: - Yorulmuş olacaksın!<br/>
<br/>
		Sonra at uşaklarından birine seslendi: - &quot;Çuçu'ya kımız sunup et verin!&quot;<br/>
<br/>
		Çuçu geldikden sonra kimse yeniden uyumak isteğini duymamıştı. Zaten tan yeri de ağarıyordu. Yürüyüş  düzeni kurulduğu zaman Tunga Tigin, Çuçu'ya seslendi: - Çuçu! Yürüyüşte dilediğin yerde bulunabilirsin.<br/>
<br/>
		Böylece, elçi alayı günleri gece, geceleri gün ederek yola koyuldu. Her iş düzeninde gidiyor, ara sıra av  avlanmasından başka bir değişiklik görülmüyordu.<br/>
<br/>
		<b>BATI KAĞANI</b><br/>
<br/>
		Bir ulak, otağın kapısını çarak: &quot;Doğu kağanının elçileri kağanı selâmlar&quot; diye bağırdı zaman, en önde Tunga  Tigin, sonra Işbara Alp ve Böğü Alp, en geride de birkaç onbaşı olduğu halde Kara Kağan'ın elçileri içeriye  girdiler. Batı Türklerinin kağanı olan Tüng Yabgu Kağan altından bir taht üzerinde oturuyordu. Yanınsa Yarkın  Katun, sağ ve solda da tiginler, Tarkanlar, beğler vardı. Tarkanlar arasında ak sakalı Dede Korkut göze  çarpıyordu. Doğu kağanından gelen elçiler bu batı beğlerinin kendilerinden çok üstün baylığını daha ilk görüşte  kılıklarından anlamışlardı.<br/>
<br/>
		Üç elçi ve onbaşılar tahta kadar yaklaşarak yere diz vurup kağanı ve katunu selâmladılar. Aynı zamanda üç  elçinin birden yüreklerinde acı bir şey sızladı. Çünkü üçü de hediye getirirken yalnız kağanı düşünmüşler,  katunu hesaba katmamışlardı. Kendi kağanlarının katunu, hiç sevmedikleri Çinli İ-çing Katun olduğu için batıda  Türk kanından gelme bir Yarkın Katun bulacakları nedense hiç birinin aklına gelmemişti. Yalan  söyleyemezlerdi. Çaresiz bu ilk acemiliği bağırlarına çekeceklerdi.<br/>
<br/>
		Tüng Yabgu Kağan ayağa kalktı:<br/>
<br/>
		- &quot;Doğu Türkleri kağanı, soydaşım Kara Kağan'ın elçileri bize ün verip otağımızı şenlendirdiler&quot; dedi. Elçiler ve  onbaşılar kalktılar. Tunga Tigin söze başladı:<br/>
<br/>
		- Doğu Türkleri Kağanı Kara Kağan'ın birinci elçisi Tunga Tigin'im. Kağanımdan yüce batı kağanına bir bitik  getirdim. Ayrıca söyleyeceklerim de var. Yüce kağana armağanlarımı sunuyorum.<br/>
<br/>
		Tunga Tigin arkasına dönerek Onbaşı Karpağın taşıdığı altın kakmalı kılıcı aldı ve:<br/>
<br/>
		- &quot;Nice şanlı savaşlar görmüş olan bu kılıcın yüze kağana uğur getirmesini dilerim&quot; diyerek ulaklardan birine  uzattı.<br/>
<br/>
		Sonra Onbaşı Burguçan'la Alka'nın kollarında duran dört avcı doğanını birer birer alarak ulaklara verirken:<br/>
<br/>
		- &quot;Yüce kağanın yavuz avcı olduğunu işittiğimizden bu avcı doğanları da sunuyoruz&quot; dedi. En sonra Onbaşı  Yağmur'un tuttuğu iki top Çin kumaşını verirken:<br/>
<br/>
		- &quot;Son akımınızda Çin'den aldığımız kumaşlardır. Yüce kağan da pek yavuz bir bahadırlar olduğunu  bildiğimiz çerilerini bizimle birlikte Çin'e saldırtırsa daha pek çok ulcalar bulabileceğimizden emin  olabilir&quot; diyerek elçilik yumuşunun gereklerini daha şimdiden yapmağa başladı.<br/>
<br/>
		Tunga Tigin sözlerini bitirince Işbara Alp kendisini tanıttı:<br/>
<br/>
		- Kara Kağan'ın ikinci elçisi Binbaşı Işbara Alp'im. Yüce kağana altın işlemeli bir kemerle gümüş kakmalı bir  bıçak, bir de ak doğan getirdim.<br/>
<br/>
		Işbara Alp'in arkasında duran Yamtar'la Sançar'dan hediyeleri alarak kağanın ulaklarına verdi. Son olarak Böğü  Alp ilerleyip yere diz vurdu: - Kara Kağan'ın üçüncü elçisi Yüzbaşı Böğü Alp'im! Yüce kağana bir hatıra olarak şu  yüz yıllık oku sunuyorum.<br/>
<br/>
		Tüng Yabgu'nun otağında derin bir sessizlik oldu. Kağan, katun ve bütün beğler gözlerini dikkatle Böğü Alp'a  dikerlerken tunga Tigin'le Işbara Alp kızararak başlarını öne eğdiler. Böğü Alp otağda esen havayı sezmişti.  Durumunu hiç bozmadan sözlerine devam etti:<br/>
<br/>
		- &quot;Yüce Kağan! Senin gibi ulu bir kağana bu kadarcık bir armağanla gelmekteki yakışıksızlığı biliyorum. Doğu  Türk Elinde, aramıza iş karıştırıcı Çinliler katılmasaydı, ülkemizde uğursuzluk olup kıtlık olmasaydı sana yarar  armağanlar getirebilirdik. Yoksulluğumuz için bizi bağışla!&quot;<br/>
<br/>
		Tüng Yabgu Kağan bu açık yüreklilikten hoşlanmıştı. Üçüncü elçiye söz etti:<br/>
<br/>
		- Yüzbaşı Böğü Alp! Yoksulluk iyi bir şey değildir. Ama korkulacak yoksulluk gönül ve yürek yoksulluğudur. En  büyük baylık pek yürekli, katı kollu, yılmaz gözlü olmaktır. Doğu Türklerinde senin gibi açık sözlü yiğitler  varken onlara yoksul denemez. Doğu Türk'ü, batı Türk'ü bir ağacın iki dalıdır. Kökümüz birdir. Birimizin  baylığı hepimizin baylığı, birimizin yoksulluğu hepimizinyoksulluğudur.<br/>
<br/>
		Böğü Alp bu sözlere şöyle karşılık verdi: - Yüce Kağan! Senin ordun da bizimle birlikte Çin'e akın ettiği gün  Ötüken'den yoksulluk kalkacaktır! Tunga Tigin ve Işbara Alp başlarını kaldırdılar. Bu sözü beğenmişlerdi.<br/>
<br/>
		<b>TÜNG YABGU'NUN ÇERİLERİYLE KARŞILAŞMA</b><br/>
<br/>
		Kara Kağan'ın elçileri ertesi gün Tüng Yabgu tarafından yapılacak bir teftişte bulunmağa çağrılmışlardı. Kağan,  ordusunu gözden geçirecek ve elçilere de bunu gösterecekti.<br/>
<br/>
		İlk önce yaya olarak kılıç talimi yapan bahadırları gördüler. Karşılıklı onar kişi bi davulcunun davula vurduğu  ahenkli tokmak sesine uyarak kılıçla vuruşuyorlardı. Tokmağın bir inişinde bir taraf karşıkilere kılıç indiriyor,  karşıkiler de hep birden kalkanla siper alıyorlardı. Tokmağın ikinci vuruşunda berikiler saldırışa geçiyor,  öncekiler siper alıyordu. İyi giyimli, çelik zırhlı olan bu çeriler yi k lıç vuruyorlardı.<br/>
<br/>
		Tüng Yabgu Kağan, vuruşan bu yirmi bahadırı elçilere tanıttı:<br/>
<br/>
		- Bu on kişi Türgiş bahadırlarıdır. Karşılarındakiler de Oğuzlardır. Hepsi de yüzbaşı ve onbaşılardır. Savaşta  sınanmış seçme çerilerdir.<br/>
<br/>
		Kara Kağan'ın üç elçisi bu kılıç talimine zevkle bakıyorlardı. Davul &quot;güm I güm I güm I&quot; diye öttükçe kılıçlarla  kalkanlardan &quot;şırak! şırak! şırak!&quot; diye ahenkli ve hoş bir ses çıkıyordu.<br/>
<br/>
		Bu güzel vuruştan sonra elli kadar atlının iki takım halinde yaptığı kargı talimini seyrettiler. Bunlar da büyük bir  ustalıkla karşılıklı kullanan Çigil ve Yağma çerileriydi. Daha ötede birbirlerinin rakibi olan Argu ve Tuhsı  nişancıları ok talimi yapıyorlardı. Tüng Yabgu Kağanın ordusunda bütün uruklarda, boylardan çeriler vardı,  Tunga Tigin çevresine bir daha bakındıktan sonra kağana sordu:<br/>
<br/>
		- Yüce Kağan! Ordunda iyi çeriler olduğu görülüyor. Her boyun bahadırları burada toplanmış. Yalnız aralarında  Suğdakları göremiyorum.<br/>
<br/>
		Kağan gülümsedi:<br/>
<br/>
		- Suğdaklar çerilik etmez. Onlar yalnız alış veriş etmesini bilirler. Suğdaklar Türk değildir. Sonra üç elçinin  yüzlerindeki sorguyu görerek ilave etti:<br/>
<br/>
		- Batı Türk Elindeki Suğdaklar, Doğu Türk Elindeki Çinliler gibi zararlı değildir. Hem sayıları azdır; hem de ayrı  devletleri yoktur.<br/>
<br/>
		Tüng Yabgu Kağan elçilere kendi ordusunu gösteriyor, birçok şeyler anlatıyordu. Bir aralık durarak sordu:<br/>
<br/>
		-Tunga Tigin! Benim çerilerimle kılıç oynamak, ok atmak, güreşmek, yarışmak ister misiniz? Çin'e yaptığınız  akını Kül Er Tigin'den dinledim Yüce bahadır kişiler olduğunuz anlaşılıyor.<br/>
<br/>
		Tunga Tigin yere diz vurdu:<br/>
<br/>
		- &quot;Buyruk şenindir kağan!&quot;<br/>
<br/>
		Ertesi günü, Tüng Yabgu Kağan'ın otağı önünde iki kağanın bahadırları karşılaştılar. Dede Korkut, Tanrı'ya yakarış<br/>
<br/>
		yaptıktan sonra oyunlara başlandı. Batı Türklerinden üç bahadıra karşı Tunga Tigin, Işbara Alp ve Bögü Alp  çıkarak kılıçla vuruştular.<br/>
<br/>
		Tunga Tigin'e karşı, Tüng Yabgu Kağan'ın yeğeni Börü Tigin görülmemiş bir hızla kılıç kullanıyordu. Uzun bir  çarpışmadan sonra Tunga Tigin ile yenişemediler.<br/>
<br/>
		Işbara Alp'a karşı Tümenbaşı Bugaç Beğ çıktı. Onlarda yenişemediler.<br/>
<br/>
		Bögü Alp'a karşı Arslan Tarkan çıktı. Yalnız Tüng Yabgu ile beğlerin değil, doğu kağanı elçilerinin de şaşırmış  gözleri önünde Yüzbaşı Bögü Alp, hiç umulmayan bir ustalıkla çarpışarak Arslan Tarkan'ı yendi. Hiçbir yerden  ses çıkmamış, kimse bir söz söylememişti. Yalnız Yumru kendi kendine: &quot;Taş yerinde ağırdır&quot; dedi.<br/>
<br/>
		Sıra ok atmağa gelmişti. Kara Kağan ordusundan Işbara Alp, Bögü Alp, Yamtar, Gümüş ve başka iki er ok  atacaklardı. Batıklardan on kişi çıkmıştı. Yakından bağlıyarak uzak hedeflere doğru ok atılıyor, biraz aksıdanlar  karşılaşmadan çıkarılıyordu. Doğuluların umudu Işbara Alp'ta idi. Batı Türklerini bu kadar keskin bulacaklarını  hiç ummamışlardı. Tunga Tigin'in aklından hep Kür Şad geçiyordu. Zaman geçip atışmalar güçleştikçe nişancıla r  birer birer meydandan ayrılıyordu. Doğululardan yalnız Işbara Alp'la Bögü Alp kalmıştı. Batkılardan altı kişi  vardı. Bu sekiz kişi her hedefe her oku şaşmadan değdiriyorlardı. Nihayet kıpırdıyan hedeflere ok atmağa  başlamışlardı. Batıklar her hedefi vuruyor ve nişancılığı kazanacağa benziyordu. Nitekim öyle oldu. Uzun  atışlardan sonra ancak bir tanesi ortadan çekilerek beş kişi kaldılar ve bu beş kişi nişancıyla Işbara Alp ve Bögü  Alp bir türlü yenişemediklerinden atıcılığa son verildi.<br/>
<br/>
		Bu sefer &quot;taş yerinde ağırdır&quot; diyen yalnız Yumru değildi. Tunga Tigin de aynı şeyi mırıldanıyordu.<br/>
<br/>
		Şimdi güreşler yapılıyordu. Doğululardan Bögü Alp, Yamtar ve Gümüş çıktılar. Batıklardan birçok güreşçi  çıkmıştı. Fakat kağanın buyruğuyla en usta olan üç tanesi kalarak öbürleri çekildiler.<br/>
<br/>
		Doğuluların umudu Yamtar'da idi. Fakat Yamtar bütün gücüne ve ustalığına rağmen uzun bir güreş sonra  yenilince Doğuluların canı sıkıldı. Hele Işbara Alp çok üzüldü. Çünkü karnı tok olan Yamtar'ın bu sefer  yenilmeyeceğini Kara Kağan'a söylemişti. Gümüş pek çabuk yenildi. Fakat Yamtar'ı yenen ve ondan daha iri  olan Karluk güreşçisi ile tutuşmak hiç de kolay olmadı. Tuttuğu yeri koparan bu Karluk yiğidi yalnız güçle değil,  ustalıkla da iş görüyordu. Koca Yamtar'ın bileğini inciten bu korkunç güreşçi Bögü Alp'in bir yerini kırar diye  Doğuluların içine ürküntü girmişti. Fakat yüzbaşı onun boyuna, ağırlığına, gücüne hiç aldırmadan başa baş  çetin bir güreş yapıyordu. Herkes Bögü Alp'i beğenmişti. Onun eşsiz, yavuz bir güreşçi olduğunu herkes  anlamıştı. İri Karluk bir defa Bögü Alp'i belinden kavradığı halde kaldırıp yere çalamamış, aksine bir defa Bögü  Alp onu yere çarpmıştı. Güreş uzadıkça hızlanıyordu, hızlandıkça sertleşiyordu. Yamtar, bileğinin acısını  unutmuştu. Şimdiye dek Ötüken'de Yüzbaşı Bögü Alp ne diye güreşlere çıkmazdı diye düşünüyordu. Tunga  Tigin'le Işbara Alp yan yana durmuşlar, içlerinden heyecan duyarak seyrediyorlardı. Umulmadık bir anda Bögü  Alp'in, koca Karluk güreşçisini kavrayarak yere attığını ve omuzlarını yere değdirerek güreşi kazandığını gören  Binbaşı Işbara Alp, Tunga Tigin'e döndü. Gözlerinin içi gülerek ona: - &quot;Taş yerinde ağırdır tigin&quot;dedi.<br/>
<br/>
		Sıra at yarışlarına gelmişti. Kağanın otağı önünden kalkacak olan atlılar dört beş bin adım ilerde dikilmiş olan  tuğları kaparak yeniden otağa gelecekleri. Batıklardan yirmi kişi atlı yarışa giriyordu. Doğululardan en önde<br/>
<br/>
		Bögü Alp çıkmış, ardından Onbaşı Sançar, Onbaşı Alka, Onb şı Yağmur ve üç er gelmişti. Tunga Tigin, Batıkların  ünlü atlarına karşı yarışı kaybedeceklerini s nıyor, yalnız Onbaşı Alka'dan bir şeyler umuyordu. Yumru ise  Yüzbaşı Bögü Alp'in bu yarışı kazanacağına emindi.<br/>
<br/>
		Atlılar dizildiler. Davulun tokmağı üç defa kalkıp indi. Üçüncü gümleyişten sonra 27 atlı kamçılarını şaklattılar.  27 at yıldırım gibi fırladı. Bir müddet, talim yapıyormuş gibi hepsi aynı hızda koştular. Sonra yavaş yavaş geride  kalanlar oldu. Batıklar arasında Tüng Yabgu Kağan'ın oğlu Türe Tigin de vardı. Önce Onbaşı Sançar'la Onbaşı  Alka ve Batıklardan dört kişi en önde gidiyorlar, bunların biraz ardından da Türe Tigin'le Onbaşı Yağmur  geliyordu. En ge ide Batıklardan bir binbaşı yarışıyor, Yüzbaşı Bögü Alp bunun bir at boyu ilerinde  bulunuyordu. Yolun yarısına doğru Alka hepsini geçti.<br/>
<br/>
		Sançar kendisi ile birlikte koşan dört Batılı'yı geçirmemek için uğraşıyor, fakat başaramıyordu. Dört Batı atlısı  yavaş yavaş kendisini geçiyorlardı. Türe Tigin'le Onbaşı Yağmur at başı beraber koşuyorlar ve Sançar'a  yetişiyorlardı. Bögü Alp âdeta yırtınıyor ve birer birer önündekileri geçiyor, ardındaki Batılı binbaşı da onu  kovalıyordu. Şimdi Doğuluların üç erinden ikisi arkada kalmışlardı.<br/>
<br/>
		Tuğlara yaklaşırken Onbaşı Alka en önde idi. Alka, tuğlardan birini kaparken bir uğursuzluk oldu: Kavradığı tuğu  yere düşürdü. Ötüken'in en iyi binicisi olduğu için hemen atından yere sıçrıyarak düşürdüğü tuğu kaptı. Fakat  bu sırada ikinci olarak gelen batılı bahadırın atı ile çarpışarak yere düştü. Başı hızla bir taşa vurdu, bayıldı.<br/>
<br/>
		Atlılar birer birer tuğları kapıp döndüler. Son gelen yarışçı Doğulu idi. Kendi umutları olan Onbaşı Alka'yı yerde  görünce atından atladı. Ayıltmak için yüzüne kamçısıyla yavaşça vurduktan sonra onu kucaklayıp atına  bindirdi. Eline tuğu ve kamçıyı vererek haykırdı: - Onbaşı! Yarışı kaybediyoruz. Yarışı kazandıktan sonra  istersen öl ama şimdi bayılma!<br/>
<br/>
		Ve Alka'nın atına kırbaçla sert bir vuruş yaptı. Yarı ayılmış olan Alka doludizgin koşmağa başlarken kendisi de  hiç umudu olmadığı halde atına binerek yarışa devam etti.<br/>
<br/>
		Dönüşte yarış kızışmıştı. Şimdi en önde Batılı atlı koşuyor, bunların ardından da Onbaşı Yağmur'la Sançar ve  Türe Tigin geliyordu. Daha geride Bögü Alp beş Batılı ile çekişiyor, bunların hemen arkasından da Onbaşı Alka  canını dişine takarak yarı baygın bir halde uçuyordu. En geride Alka'yı ata bindiren yiğit at koşturuyordu. Yolun  yarısına varırken Yüzbaşı Bögü Alp ve Alka ötekilerini birer birer geçmeğe başladılar. Bögü Alp korkunç bir hal  almıştı. Yağmur'la Türe Tigin de Sançar'ı geride bırakmışlardı. Biraz sonra Onbaşı Yağmur'un Tigin'i ve  önündekilerin hepsini geride bırakarak başa geçtiği görüldü. Yüzbaşı Bögü Alp da ötekileri geçiyor, Onbaşı Alka  ise onun hemen ardından geliyordu. Bunların ardında Batıklar hemen hemen bir hizada koşuyorlardı. Sançar  çok geride kalmıştı. Doğulu üç er en geride kalmamak için birbirleriyle sıkı bir yarışa tutuşmuşlardı. Birdenbire  Yüzbaşı Bögü Alp'in atı ile birlikte yuvarlandığı görüldü: At çatlamıştı.<br/>
<br/>
		Alka yavaş yavaş Yağmur'a yetişiyordu. İki Doğulu onbaşı en önde at başı beraber gidiyorlar, arkalarından Tigin'le  öteki Batıkları geçirmemeğe uğraşıyorlardı. Bir aralık Yağmur, Alka'nın kamçısını düşürdüğünü ve atının yelesine<br/>
<br/>
		doğru kapandığını gördü. Alka'nın atına sert bir kamçı vururken bağırdı:<br/>
<br/>
		- Alka! Tuğu sıkı kavra! Bayılmamağa çalış!<br/>
<br/>
		Alka'nın atı, sahibi idare etmediği halde yıldırım gibi koşuyordu. Alka başını atın yelesinden kaldıramıyor, fakat  tuğu sımsıkı tutuyordu. Tüng Yabgu Kağan'ın oğlu çok yaklaşmıştı. Fakat bir türlü arayı kapatamıyordu. Tigin'in  ardından 19 Batılı geliyordu. Bütün Doğulular arkada kalmışlardı. Bögü Alp ise yalnız geride kalmış değil, yaya  kalmıştı. Sançar, geride kalmış olan Doğuluların en önünde idi. Hiç olmazsa bir Batılıyı geçmek için atını  kamçılıyor, her şeyi yapıyor, fakat geçmek şöyle dursun, aradaki açıklığı bile koruyamıyordu. Yarışın bitmesine  üç dört yüz adım kalmıştı. Yağmur'la Alka hâlâ at başı gidiyorlardı. Tigin hemen arkalarında idi. Yağmur  yorulmuş, bunalmıştı. Fakat yüzü her zaman olduğu gibi gülümsüyordu. Bir aralık Alka'nın yana doğru  kaykıldığını gördü. O ne? Alka, Ötüken'in en iyi binicisi olan Alka, kolları arkadan bağlı olduğu halde Çin'den  Ötüken'e kadar attan düşmeden kaçan Alka şimdi atından mı düşüyordu? Onbaşı Yağmur, at üstünde yıldırım  gibi gittikleri halde Alka'yı omzundan kuvvetle tutarak kaldırıp atının yelesine bıraktı. Alka'nın çakır gözleri  kapanmıştı. Bayılmış olduğu anlaşılıyordu. Yağmur yeniden haykırdı: -Tuğu sıkı kavra!<br/>
<br/>
		Yarış bitiyordu. Türe Tigin iki Doğulu onbaşıyı geçememişti. İkisi birden aynı hızda birinci olarak yarışı  bitirmişlerdi. Onbaşı Yağmur hemen atından atlayarak kağanın karşısında yere diz vurdu. Birincilik tuğunu  dikti. Tigin de atından atlamıştı. Üçüncülük tuğunu dikmek için Alka'nın gelip ikincilik tuğunu dikmesi  bekleniyordu. Dördüncü, beşinci ve sonrakiler de hep gelmişlerdi. Fakat Alka hâlâ atından inmemiş, başını da  kaldırmamıştı. Tuğu sıkı sıkı tutuyordu. Tunga Tigin'le Işbara Alp yanına gidip attan inmesi buyruğ unu  verdikleri zaman hiçbir cevap alamadılar. Yolda düşüp yaralandığını en son atlıdan öğrenince tuğunu dikmek  üzere elinden almak istediler. Fakat Alka o kadar sıkı tutuyordu ki, alamadılar. Tunga Tigin ayıltmak, kımız  vermek için başını kaldırmak istedi. Yarışı kazanan Alka'nın daima dalgın bakan çakır gözleri şimdi eskisinden  daha dalgın bakıyordu. Akla'nın gözleri artık Tunga Tigin'i görmüyordu. Onbaşı Alka yarışı kazandığını da  bilmiyordu.<br/>
<br/>
		Onbaşı Alka Doğulular ün kazansın diye ölmüştü.<br/>
<br/>
		<b>YAMTAR'IN TARTIŞMASI</b><br/>
<br/>
		Doğu kağanının elçileriyle elçilerin maiyetine çok konukseverlik gösteriliyordu. Her gün toya çağırılıyorlar,  arada bir Tüng Yabgu Kağan şölen veriyordu. Hatta bir şölenin sonunda Binbaşı Işbara Alp Batı binbaşılarından  Barman Beğ'le and içerek kan kardeşi olmuştu. Barman Beğ, Tüng Yabgu Kağan'ın eniştesi olduğu için Batıda  sözü geçen, sayılan bir bahadırdı.<br/>
<br/>
		Batıkların konukseverliğinden en çok sevinen ve faydalanan Onbaşı Yamtar'dı. &quot;Kırk gün böyle doyduktan  sonra güreş tutsaydım sırtım yere gelmezdi ama neyleyim ki güreşler erken yapıldı&quot; diye kendi kendine  söyleniyordu. Burada en yakın arkadaşı ve andası Onbaşı Sançar olduğu için ondan hiç ayrılmıyor, toylarda  onunla yan yana oturuyor, tok gözlü olan Sançar'ın payına düşenin yarısını da kendisi yiyordu. Kımızın, ayranın,  etin, urutun, yemişin sayısı yoktu. Doğrusu bu Batı Türkler bay kişilerdi.<br/>
<br/>
		Bir sabah Yamtar'la Sançar kendilerini konuklayan Onbaşı Derse ve gezerken ulu bir ağacın altında bir kalabalık  gördüler. Aksakallı iki koca bozuk bir Türkçe ile çevrelerinde toplanmış olanlara bir şeyler anlatıyorlardı.  Yamtar, Derse'nin yüzüne baktı. Bozuk dille konuşan bu garip kılıklı adamlardan bir şey anlamamıştı. Onbaşı  Derse:<br/>
<br/>
		- &quot;Bunlar Rum ülkesinden gelmiş papazlardır&quot; dedi. Ne Yamtari ne de Sançar bir şey anlamamışlardı:  - Rum ülkesi mi? Şimdiye dek böyle bir ülke duymamıştım.<br/>
<br/>
		- Rum ülkesi batıda büyük bir ülkedir. Çevresinde büyük denizler varmış. Bizans diye bir şehirleri varmış ki  içindeki kişilerin sayısını kimse bilmezmiş.<br/>
<br/>
		- Papaz ne demek?<br/>
<br/>
		- Papaz onların saygı gören kişilerine derler. Bizim kamlar gibidir. Kendi Tanrılarının buyruğunu bildirir.  Onbaşı Yamtar çok ilgilenmişti. Papazlara yaklaştılar.<br/>
<br/>
		Onlar çevrelerindeki Türkler'e Tanrı'dan, İsa Yalavaç'tan (peygamber-den), Meryemden bahsediyorlar, Türkler  de hiç ses çıkarmadan merakla bu sözleri dinliyorlardı. Yamtar bir müddet dinlendikten sonra merakı büsbütün  artmış olduğu halde papazlardan birine sordu: - Bana bak koca! Yalavaç diyip duruyorsun. Yalavacın ne demek  olduğunu bana söylesene...<br/>
<br/>
		- Yalavaç, Tanrının elçisidir. Yamtar'ın şaşkınlıktan gözleri açıldı:<br/>
<br/>
		- Ne? Tanrımın elçisi mi? Tanrı, kağan mı ki elçisi olsun?<br/>
<br/>
		- Tanrı bütün yerlerin, göklerin, insanların, hayvanların kağanıdır! Yamtar biraz daha şaşırdı:<br/>
<br/>
		- &quot;Bizim Tanrımızın elçi gönderdiğini hiç işitmedim&quot; dedi. Sançar'a dönerek sordu: - Sen işittin mi?  - Hayır!<br/>
<br/>
		Rumpapaz ağır ve yavaş bir sesle cevap verdi: - Sizin Tanrınız, bizim Tanrımız diye ayrı ayrı Tanrılar yoktur. Tanrı  birdir. O da bütün insanların Tanrısıdır.<br/>
<br/>
		Yamtar büsbütün şaşırarak sordu: - Tanrı bir midir? Bizim Tanrımızla Çinlilerin Tanrısı bir midir?<br/>
<br/>
		Papaz gülümseyerek &quot;evet&quot; cevabını verdi. Yamtar'ın aklı bu işlere bir türlü yatmıyordu: - Öyle ise biz Çinlilerle  savaşırken bu Tanrı hangimize yardım eder?<br/>
<br/>
		- Tanrı savaşanlara yardım etmez. Çünkü bütün insanlar kardeştir. Kardeşini öldüreni Tanrı sevmez.<br/>
<br/>
		- Ne dedin? İt sürüsü kadar Çinlilerin hepsi benim kardeşim mi? Ulan sen delirdin mi? Bu kadar kardeşi hangi  ana doğurabilir?<br/>
<br/>
		- İnsanlar kardeştir. İsa öyle söylüyor.<br/>
<br/>
		- İsa da kim oluyor?<br/>
<br/>
		- Tanrının elçisi ve oğlu!<br/>
<br/>
		Yamtar az kalsın yere yuvarlanacaktı. Bir müddet söyleyecek söz bulamayarak yanağını kaşıdı. Sonra papaza  sordu:<br/>
<br/>
		- Bu İsa senin yalavaç dediğin adam mı?<br/>
<br/>
		- Evet!<br/>
<br/>
		- Tanrının oğlu olduğuna göre çok ulu kişi olsa gerek.<br/>
<br/>
		- Elb ette.<br/>
<br/>
		- Boyu elli kulaç var mıydı?<br/>
<br/>
		- Hayır! İsa yalavaç da senin gibi benim gibi bir kişidir.<br/>
<br/>
		Yamtar, papaza keskin keskin baktı. Bu aksakallı koca doğru mu söylüyordu? Bunu bir türlü anlayamıyordu.  Yeniden sordu:<br/>
<br/>
		- Tanrı hangi katunla evlendi de bu İsa Yalavaç doğdu?<br/>
<br/>
		- Tanrı hiçbir katunla evlenmez.<br/>
<br/>
		- Bana bak koca! Benimle doğru konuş. Tanrı evlenmediyse bu yalavaç anasız mı doğdu?<br/>
<br/>
		- Hayır, anası vardı. Onu Meryem doğurdu.  - Bu Meryem, Tanrının katunu değilmiydi?  - Değildi.<br/>
<br/>
		- Amaİsa'yı doğurdu, değil mi?<br/>
<br/>
		- Doğurdu.<br/>
<br/>
		- İsa da Tanrının oğlu...<br/>
<br/>
		- Evet!<br/>
<br/>
		Yamtar yüzünü göğe kaldırıp söylenmeğe başladı: &quot;İsa Tanrının oğlu. İsa'yı Meryem doğurdu. Ama Meryem,  Tanrının katunu değil. Tanrı, İsa'nın babası... İsa'nın anası, babası var. Babası Tanrı... Anası Meryem... ama  Meryem, Tanrının katunu değil... İsa....&quot;<br/>
<br/>
		Onbaşı Yamtar sözlerini bitiremedi. Gık demeden tartışmayı dinleyen Onbaşı Sançar, bu mantıksızlıkla sinirleri  bozularak meşhur kahkahasını savurmuştu. Papazlarla çevrelerindeki Türklerin gözleri birden Sançar'a çevrildi.  O, her zaman yaptığı gibi böğürlerini tutarak, gözlerinden yaşlar akarak katılıyor, kahkaha arasında da kesik  kesik şöyle bağırı- yordu:<br/>
<br/>
		- Tanrı ile Meryem evlenmeden bu yalavaç nasıl doğar be? Herhalde bu bunağın Tanrısı Meryem'in otağına  gizlice girdi de Kara Kağan duyma-sın diye bizden saklıyor. Yoksa onun sonucu da Karabudak'ın sonucuna  benzerdi...<br/>
<br/>
		Yamtar, bu gürleyen kahkahalar arasında yine yere düşmüş olan Sançar'ı, Onbaşı Derse'nin yardımıyla bir ata  bindirip bağlamağa çalışırken bağırdı:<br/>
<br/>
		- Bana bak, koca papaz! Türk Tanrısı, Türk Türesine aykırı iş yapmaz. Sizin Tanrınız Ötüken'e gelirse işi  yamandır.<br/>
<br/>
		<b>ÖTÜKEN YOLUNDA</b><br/>
<br/>
		Kara Kağanın elçileri, Batı Elinde iki ay kaldıktan sonra Ötüken'e dönü-yorlardı. Tunga Tigin, batı kağanıyla üç  defa gizli görüşme yapmış, kendi kağanına götürmek üzere bir de bitik almıştı. Batı Elinde çok büyük  konukseverlik görmüşler, Batı Türkleriyle kaynaşmışlardı. Gerek kağan, gerek katun, gerekse beğler hem Kara  Kağan'la İ-çing Katun'a hem de kendilerine çok büyük hediyeler vermişlerdi. Batıdan Ötüken'e, birçok atlara  yüklenmiş değerli hediyeler götürüyorlardı. Fakat Onbaşı Alka'yı, dalgın bakışlı Uygur Alka'yı orada  bırakmışlardı.<br/>
<br/>
		Kılıçta, güreşte, yüzlerini ak eden Yü başı Bögü Alp'in değeri aralarında değeri artmıştı. Tunga Tigin de yarışı  kazanan Onbaşı Yağmur'a iyi koşumlu güzel bir at bağışlamıştı. At uşağı Yumru, yine yan yana gittiği Gümüş'e  at çatlatmamış olsaydı Bögü Alp'in mutlaka yarışı da kazanacak olduğunu söylüyor, Gümüş ise Alka ile  Yağmur'a yetişme-sine imkân olmadığını, ancak üçüncü gelebileceğini ileri sürüyordu.<br/>
<br/>
		Aylı bir gecede, konaklamış oldukları su başında dinleniyorlardı. Tunga Tigin, Işbara Alp otlara bağdaş  kurmuşlar, konuşuyorlardı. Konu Ötüken'le Batı Elinin ölçüştürülmesi, iki Türk kağanının birleşmesi ve  Ötüken'in bu yıllarda çekmekte olduğu sıkıntı ve yoksulluktu. Söz döne dolaşa kendi evlerine geldi.<br/>
<br/>
		Sonra bir aralık, Tunga Tigin'in bir sorusu üzerine Işbara Alp kendi onbaşılarını anlatmağa koyuldu. Onların  erdemlerini birer birer saydıktan sonra: &quot;Ben Onbaşı Pars'ı ötekilerden üstün görürüm. Uslu erdir. İyi düşünür&quot;  dedi. Tunga Tigin'le Bögü Alp aynı zamanda &quot;Onbaşı Pars mı&quot; diye sordular.<br/>
<br/>
		Onbaşı Pars adı Tunga Tigin'i de, Bögü Alp'i da çok ilgilendirmişti. Tunga Tigin, Şen-king'le vuruşan Pars'ın  adını işitmişti. Bögü Alp ise, Kıraç Ata'nın yanından dönerken gördüğü dört atlıyı ve onların arasındaki  Onbaşı Pars'ı hatırlamıştı. Tulu Han'ın yanından gelen bu dört kişiden birinin Çinli olduğunu<br/>
<br/>
		yüzbaşının aklına gelince, yeniden, içini bir kurdun kemirmekte olduğunu duydu. Beyninden yıldırım hızıyla  düşünceler geçiyordu. Şu işi Tunga Tigin'le Işbara Alp'a açmalı mı, açmamalı mı? Buna karar veremiyordu.  Açmanın doğru olacağını bildiği halde içinden gelen bir ses ona açmamasını buyuruyor, bundan da Bögü Alp  bunlanıyordu:<br/>
<br/>
		- Binbaşı! Bu Onbaşı Pars'a güvenin çok mudur?&quot; diye sordu. Işbara Alp böyle bir soru ile karşılaşacağını  hiçdüşünmemişti:<br/>
<br/>
		- &quot;Güvenim çoktur. Ötüken'e dönünceye kadar evimi Onbaşı Pars'a ısmarladım&quot; diye cevap verdi. Arada bir  sessizlik oldu. Sonra Işbara Alp birdenbire aklına bir şey gelmiş gibi sordu:<br/>
<br/>
		- Bir defa uzaktan gördüm.<br/>
<br/>
		Bögü Alp düşünüyordu: Acaba Tulu Han, Kara Kağan'a karşı bir isyan mı hazırlıyordu? Onbaşı Pars, Işbara  Alp'in buyruğunda olduğuna göre acaba Işbara Alp da bu işin içinde mi idi? Tulu Han böylece tuğ kaldırırsa  acaba iyi mi olurdu, kötü mü? Şu Çinli İ-çing Katun'la Şen-king, Kara Kağan'ı yanlış yola doğru yürüttükleri için<br/>
<br/>
		acaba Tulu Han tarafını tutmak Ötüken için yerinde olmaz mıydı?<br/>
<br/>
		Sonra birdenbire Kıraç Ata'nın sözlerini hatırladı. Kıraç Ata &quot;Kara Kağan'ı tasa öldürecek&quot; demişti. Bögü Alp  başını göğe kaldırdı. Kıraç Ata'yı yeniden görüyor gibiydi. 1300 yıl sonra dirileceksiniz demişti. Adınız düny a  batıncaya kadar unutulmayacak demişti. Bir ırmağın kıyısında dövüşeceksiniz demişti. Büyük günler yaklaşıyor  demişti.<br/>
<br/>
		Bu sözler aklına gelince yüzbaşı heyecanlanır gibi oldu. Sonra birdenbi-re ötekilere: &quot;Kıraç Ata adını işittiniz  mi&quot; diye sordu. Bu sorguya Tunga Tigin evet, Işbara Alp hayır diye cevap verdiler<br/>
<br/>
		Sonra, pek uzun bir susma oldu. Üç elçi birbirinden başka şeyler düşünüyorlardı. Üçünün de düşündüğü şeyler  kötü şeylerdi. Ayrı yollardan aynı sonuca varıyorlardı. Üçünün de bilmediği tek şey şuydu: Hepsi bu kara  düşüncelerde kendisini yalnız sanıyor, arkadaşlarının da beyninden korkunç şeylerin geçtiğini bilmiyordu.  Susuyorlardı. Güzel aya, parlak yıldızlara hiç bakmıyorlardı. İleriye dalmış olan gözlerinin de bir şey gördüğü  yoktu. Yalnız düşünüyorlardı. Nöbetçi olan onbaşı ve erlerden başkaları ise otlara uzanmışlar, uyuyorlardı. Yan  yana uzanmış olan Yumru ve Gümüş, batı kağanı önünde yapılan oyunlar için uzun uzun konuşmuşlar,  yorularak dalmışlardı. Bir aralık Yumru gözle-rini yarı açarak Gümüş'e döndü: - &quot;At çatlamasaydı Yüzbaşı Bögü  Alp birinci gelecekti&quot; dedi.<br/>
<br/>
		Gümüş hafif uykusu arasında bu sözleri duymuştu. Gözlerini açmadan cevap verdi: - Hayır! Atı çatlamasaydı  Yağmur'la Alka'dan sonra üçüncü gelirdi...<br/>
<br/>
		<b>ALMILA</b><br/>
<br/>
		Ötüken'in en güzel kızı olan Almıla birçok gönülleri kendisine bağlamıştı. Hele Onbaşı Pars'la birlikte Çinlilerle  çarpışarak bir Çinliyi öldürdüğü duyulalıdan beri ünü artmış, gönülleri çoğalmıştı. Artık<br/>
<br/>
		tümenbaşı olan Şen-king de gönlünü ona kaptıranlar arasında idi. İ-çing Katun'a dayanarak Ötüken'de  borusunu öttüren bu Çinliyi Türklerden kimse sevmediği halde kağan, anlaşılmaz bir direnme ile onu  tutmakta devam ediyordu. Şen-king, Almıla ile evlenmeği aklına koymuştu. Işbara Alp'in Ötüken'de çok  sevildiğini, hatta uzaktan kağan ailesine mensup olduğunu öğrenmiş, Almıla'ya karşı duyduğu sevgi artmıştı.  Fakat Ötüken'deki işler Çin'de olduğu gibi yürümüyordu. Almıla soylu bir aileden olmasa bile onu evlenmek  için razı etmek gerekiyordu. Kaldı ki hemBinbaşı Işbara Alp'in kızı kolay kolay erkek beğenmeyecek olan yiğit  bir kızdı. Şen-king'in yanında, Çin'den getirdiği üç subaydan ancak bir tanesi kalmıştı. Şen-king kendisini  Türklere ısındırmak için yanına bir iki Türk subayı almak istemiş ise de, başaramamıştı. Bütün bu işler  Almıla'nın gözüne girmek için yapılıyordu. Fakat Almıla'nın gülmez yüzü Şen-king'e bakmıyor, yalnız Onbaşı  Pars'ı gördüğü zaman b raz gülümsüyordu. Şen-king gönlünü öyle kaptırmıştı ki neredeyse kendinden  geçecekti.<br/>
<br/>
		Sonunda bu işin kendisini bitireceğini anlayarak kızkardeşi İ-çing Katuna başvurup yol göstermesini diledi. İ -  çing Katun her şeyden önce bu evlenmeden k ndi ailesine bir fayda gelir mi, ailesi yine Çin'de kağanlık  tahtına çıkar mı diye düşündü. Şen-king, Almıla ile evlenirse Işbara Alp'in da yardımını elde edecekleri  muhakkaktı. İ-çing Katun Türk göreneğince Şen-king'in üç gece üst üste Almıla'nın çadırına girerek onunla  konuşmasını, kendisiyle evlenmeğe kandırmasını öğütledi. Şen-king böyle bir Türk göreneği olduğunu  bilmiyordu .<br/>
<br/>
		- &quot;Çadırına girersem bana bir şey demezler mi?&quot; diye sordu.<br/>
<br/>
		- Demezler. Zaten geç vakit gireceksin.<br/>
<br/>
		- Almıla beni istemiyor. Çadırına alır mı?<br/>
<br/>
		- Türk göreneği böyledir. Kız seni istemese de bir şey demez. Sen tatlı dille kızın gönlünü kazanmağa  çalışacaksın.<br/>
<br/>
		-Ya kazanamazsam?<br/>
<br/>
		- Üç gece üst üste gidip kazanmağa uğraşırsın. Kazanamazsan artık dördüncü gece gidemezsin.  - Bu Türkler çok tuhaf!<br/>
<br/>
		- Şunu da sakın unutma: Geceleyin karanlıkta çok ciddi olacaksın. Sakın albıza uyup taşkınlık etmeğe kalkma,  öldürürler.<br/>
<br/>
		Böyle olduğu halde o gece korkarak, yüreği çarparak Almıla'nın çadırına girdi. Anası ve kardeşleriyle birlikte  Almıla'nın yattığı çadıra girmek Şen-king'in sinirlerini bozmuştu. Karanlıkta Almıla'nın nerede olduğunu  göremiyor, zangır zangır titriyordu. Gözleri karanlığa alıştıktan sonra Almıla'yı seçti. Kalın bir keçenin üzerinde  yatıyordu. Başucunda bir bıçak vardı. Bu bıçak Şen-king'in subayını öldüren bıçaktı. Onu görünce Şen- king'in  bacakları titremeğe başladı. Dikkatle Almıla'nın yüzüne bakınca onun da uyanmış olup kendisine bakmakta  olduğunu gördü. Yavaşça &quot;Almıla&quot; diyebildi. Almıla yerinden kalkmadan &quot;Ne istiyorsun&quot; diye sordu. Şen -king  heyecanla Almıla'nın yanına diz çökmüştü. Gözleri karanlığa büsbütün alışmış olduğu için onun ışıl ışıl gözlerini  görüyor, ne diyeceğini şaşırıyordu.<br/>
<br/>
		Çadırdakilerin hepsi uyanıp durumu gördükten sonra yeniden gözlerini kapamışlardı.<br/>
<br/>
		Şen-king tan atıncaya kadar Almıla'ya yalvardı. Fakat yumuşamak bilmiyordu. Kendisi için bir tehlike  olmadığını gördükten sonra Şen-king'e biraz güven gelmiş olduğu halde Almıla'nın gözleri kendisine baktıkça  şaşıyor, yeniden titremeğe başlıyordu. İ-çing Katun, güzel sözler söy eyerek kızın gönlünü almasını söylemişti.  Halbûki o ne söyleyeceğini bilmiyor, yalnız yalvarıyor, yalvarıyor sonra ağlıyor, fakat yanındaki kız bir dünya  güzeli olduğu için Şen-king bundan da büyük bir bahtiyarlık duyuyordu.<br/>
<br/>
		Almıla hep yatıyordu. Çin beği yalvardıkça &quot;Sende gönlüm yok&quot; diye kestirip atıyor, &quot;Seni almak için ne  yapayım&quot; diye sordukça Boşuna uğraşma&quot; diye cevap veriyordu. Şen-king'in gönlü umutsuzlukla dolmuştu:  Almıla'nın kendisinden tiksindiğini anlamıştı. Katunun kardeşi, bir Çin tigini ve Türk ordusunda tümanbaşı  olduğu halde bu kız kendisini istemiyordu. Fakat Türk göreneğine uyarak onu çadırından kovmuyor, onunla  konuşuyordu.<br/>
<br/>
		Sabah oluyordu. Ortalık ağarmağa başlamıştı. Şimdi Almıla'yı daha iyi görebiliyordu. Fley ulu Tanrı! Bu ne  güzellik, ne göz kamaştırıcı yakışıklılıktı! İnsan onun gözlerine bakamıyor, yanında bulunmaktan heyecana  düşerek titriyordu! Şen-king ona baktıkça eriyeceğini sanıyordu. Beynine gelen bir şüpheyi açığa vurmaktan  kendisi alıkoyamadı:<br/>
<br/>
		- Yoksa başka birinde gönlün mü var?<br/>
<br/>
		Almıla bu soruya cevap vermeyerek sert sert baktı. Çin beğinin yüreği titremişti. Kendisini toplayarak ilave  etti:<br/>
<br/>
		- Söyle de her kimse onun hakkından geleyim!<br/>
<br/>
		Şen-king bu sözleri ta gönlünden duyarak, içinden gelerek söylüyordu. Almıla yine başını çevirerek baktı. Fakat  bu sefer keskin değil, gülümseyerek bakıyordu. Bu gülümseyiş Şen-king'i bitirdi. Ağlamaklı oldu. Ne  söyleyeceğini şaşırdı. Almıla'nın gülümseyişi geçmişti. Fakat gözlerinin içinde hâlâ bir gülümseme var gibiydi.  Yavaşça: &quot;Tanyer ağardı&quot; dedi. Şen-king anlamıştı. Bitkin bir halde çadırdan çıktı.<br/>
<br/>
		Bundan sonra üst üstte iki gece daha Almıla'nın çadırına girdi. Fakat gönlünü edemedi. Büyük bir umutsuzluk  içinde İ-çing Katun'a giderek olanı biteni anlatıp ondan yardım istedi. Şen-king derin bir aşka tutulduğunu  anlıyor, gözü Almıla'dan başka bir şey görmüyordu. Onun uğrunda her şeye katlanabilecekti. Tümenbaşılıktan,  günün birinde Çin kağanı olmak hülyasından vazgeçecekti. Ama Almıla'dan dünya yıkılsa vazgeçemeyeceğini İ -  çing Katun'a anlatıyordu. Katun ise bu işi başka bakımdan görüyordu. Ona göre, kendi kardeşinin Almıla ile  evlenmesi kurduğu planların gerçekleşmesine yardım edecekti. Çünkü Işbara Alp ile akraba olacaklar, kağan  soyundan olan Işbara Alp'in bahadırlığından, nüfuzundan faydalanacaklardı.<br/>
<br/>
		İ-çing Katun kendi nüfuzunu kullanmağa karar verdi: Bir gün bir ulak Işbara Alp'in çadırına gelerek Katun'un  Almıla'yı kendi katına çağırdığını bildirdi. Almıla niçin çağrıldığını aşağı yukarı anlamıştı. Katun'un otağına gidip  yere diz vurduğu zaman İ-çing Katun onu gülerek karşıladı. Fakat isteğe girmeden önce birçok sorular sordu.  Sonra Almıla'nın güzelliğini övdükten sonra birdenbire ciddileşerek kendisini, kardeşi Şen-king'e almak  istediğini söyledi. Güzel Almıla hiç tereddütsüz: &quot;Ben onu istemiyorum&quot; diye cevap verdi. Bu sert cevap  üzerine Katun biraz duraksadı:<br/>
<br/>
		- &quot;Katunun kardeşi olan bir beğ, birtümenbaşı reddolunur mu?&quot; diye sordu. Katun kendi mevkiinin ağırlığı ile  Almıla'yı alt edeceğini sanıyordu. Halbûkio:<br/>
<br/>
		- &quot;Ben de Işbara Alp'in kızıyım&quot; diye cevap verdi.<br/>
<br/>
		İ-çing Katun'un kaşları çatıldı. Kardeşinin maiyetindeki Çinli subaylardan birini öldüren bu kıza bir ders vermek  gerekiyordu:<br/>
<br/>
		- &quot;Ben sana buyruk veriyorum. Şen-king ile evleneceksin&quot; dedi. Almıla yere diz vurdu:<br/>
<br/>
		- Buyruk şenindir. Ama benim de şartım var. Ben, benden oğlak kapan, yarışta beni geçen erle evleneceğim.  Türk Türesine göre bir kız böyle bir şart koşabilir.<br/>
<br/>
		İ-çing Katun öfke ile baktı. Işbara Alp'in kızı kendisine akıl öğretiyordu. Ortaya Tür Türesini atmakla kendini  kıskıvrak bağladığını anlamıştı. Katun türeye aykırı söz söyleyemez, buyruk veremezdi. Fakat ne de olsa  katunluk gücü örselenmişti. Çuluk Kağan'ı ağulayıp öldüren, Kara Kağan üzerinde bu kadar sözü olan kendisine  karşı şu genç kızın kafa tutması onu öfkelendiriyordu. Neylesin ki yapacak başka bir şey d e<br/>
<br/>
		yoktu: -&quot;Peki! At yarıştırıp oğlak kapışırsınız&quot; diye sözünü bitirdi.<br/>
<br/>
		İ-çing Katun, oğlak kapmacada Şen-king'in Türklerle boy ölçüşemeye-ceğini biliyordu. Bu oyunda bir erkeğin,  kendisini istemeyen kızın elinden oğlağı kapmasının çok güç olduğunu da biliyordu. Çünkü kız istemediği<br/>
<br/>
		erkeğin yüzüne kırbaçla vurabilirdi. Almıla gibi güçlü ve bahadır bir kızı bu yarışta, daha doğrusu vuruşta elde  etmek her ere nasip olur işlerden değildi. Katun bunu önlemek için Ötüken'de korkunç bir söylenti yayıyordu:  Almıla Şen-king'le evlenecek, başka birisi oğlağı kaparsa katun tarafından öldürülecek diye... Bu söylentiyi en  çok Çinliler yayıyor, gizli gizli herkese fısıldıyor, Almıla'nın da gönlü olanlar her şeyi işitmişlerdi. Gözleri yılmak  şöyle dursun, Şen-king'in adını işitince kan beyinlerine sıçramıştı. Onbaşı Pars'tan başkası bunun yalan  olduğunu bilmiyordu. Yalnız Pars, Işbara Alp'in buyruğu ile onun otağına bakmağa memur olduğundan olup  biteni öğrenmiş, Şen-king'e olan yağılığı artmıştı.<br/>
<br/>
		Oğlak kapma günü Ötüken için sayılı bir gün olmuştu. Almıla ile evlenmek isteyenler yüz kişiden çoktular. Bir  kızı isteyenlerin bu kadar kalabalık olduğu şimdiye dek görülmemişti. Almıla'yı almak isteyenlerin çoğu yüzbaşı  ve onbaşılardı. İçlerinde en büyük rütbelisi tümenbaşı Şen-king'di. Fakat o da bu kadar Türk atlısı arasında ne  yapacağını şaşırmış, heyecandan benzi sararmıştı. Yalnız rütbesine ve katunun kardeşi olmasına güveniyordu.  Fakat İ-çing Katun'un ortaya attığı korkunç söylentiye rağmen bunca yiğidin Almıla'yı istemekten çekinmeyişi  onun umutlarını kırmıştı.<br/>
<br/>
		Atlılar saf halinde alana dizildiler. Diziliş rütbe sırasına göre olduğundan Şen-king en başta bulunuyordu.  Yanında iki binbaşı vardı. Sonra yüzbaşılarla onbaşılar geliyordu. Onbaşı Pars sonlara doğru idi. Şen- king'in atı  kağan ahırından çıkmış iyi bir at olduğu için Almıla'ya çabuk yetişeceğini umuyordu. Fakat mesele oğlağı onun  elinden almakta idi. Şen-king bu işe girişirken karşısındakini bir kız olarak görüyor, kız diyince de aklına çelimsiz  ve nazik Çin kızları geliyordu. Türk kızlarının, hele Almıla gibi boylu boslu, güçlü kuvvetli ve yılmaz bir kızın  elinden oğlak kapmak, hele bunu Almıla istemediği halde yapmak... Bunları düşündükçe Şen-king'in içine  baygınlık geliyordu. Alanda çıt çıkmıyordu. Şen-king'e öyle geliyordu ki bu sessizliği bozan şey yalnız kendi  üreğinin çarpıntısıdır.<br/>
<br/>
		Biraz sonra güzel Almıla gözüktü. Kır bir ata binmiş kucağına kesilmiş bir oğlak almış olduğu halde alana doğru  at sürüyordu. Bütün bakışlar ona çevrildi. Bu bakışlarda anlatılmaz acayip bir sertlik, korkunç bir anlam vardı.  Almıla'yı sevenlerin bakışlarında i bu sertlik ona değil, onu haksızlıkla kendilerinden koparmak isteyen değersiz  Şen-king'e ve Şen-king ablası, yani İ-çing Katuna'a karşı idi.<br/>
<br/>
		Almıla, atlıların önünden geçerek bir aşağı bir yukarı dolaşıyor, ken-disini bekleyenlere dikkatle bakıyordu.  Şen-king'den başka herkes bırakmış, dünya güzeline bakarken Çinli beğ dizginleri sıkı kavramış olduğu halde  tetikte duruyordu. Almıla, atlıların önünden, onlarla yirmi otuz adım aralığı olarak yeniden geçiyordu. Onbaşı  Pars'ın önünden geçerken gözlerinin içinden gülümsemesi, bu gülümsemeyi görenlerin içini sızlatıp yakmıştı.  Onlar Onbaşı Pars'ın beğenildiğini, istendiğini anlamışlardı. Fakat sonuna kadar çekişmekten caymayacaklardı.<br/>
<br/>
		Bu aralık kimsenin beklemediği bir şey oldu: Almıla at sürerek dizinin başına geldiği zaman bir davul gümledi  ve tetikte duran Şen-king'in, Imıla'ya doğru hızla at koşturduğu görüldü. Davul vakitsiz gümlemişti. Almıla,  atlıların önünden dokuz defa geçmeden ve kaçmağa başlamadan önce davul vuramaz, atlılar onu  kovalayamazdı. Almıla'nın Şen-king'e yakın olduğu bir anda davulun gümlemesinde bir düzenbazlık olduğu  muhakkaktı. Nitekim davula bakanlar, onun başında kağanın at uşaklarından bir Çinlinin bulunduğunu<br/>
<br/>
		görmüşler, bu işin içinde katun tarafından hazırlanmış bir kurnazlık olduğunu anlamışlardı.<br/>
<br/>
		Almıla da şaşıranlar arasında idi. Fakat Şen-king'in kendisine doğru hızla yaklaştığını görünce atını yüz geri  ettirip dörtnala kaçmağa başladı. Artık düzen, türe, yasa kalmamıştı. Göz göre göre Almıla'yı Çinli'ye kaptıracak  değillerdi ya... Hepsi birden atlarını mahmuzlayarak fırladılar. Koca alanı bir at takırtısıdır kapladı. Bütün atlılar  birden aynı hedefe doğru koştukları için biraz sonra sıkışıp daraldılar. Bunun önüne geçmek için bazıları öteki  atlıların dışından büyük bir kavis çizmeğe başladılar. Onbaşı Pars ise önündeki atlıları sürüp yararak doğru  Almıla'ya koşuyordu.<br/>
<br/>
		Almıla, kucağındaki oğlakla hızını alamamış olduğu için önceleri çok hızlı gidemedi. En iyi ata binip herkesten  önce fırlamış olan Şen-king ise ona epey yaklaştı. Almıla ile aralarında sekiz on adımlık bir açıklık kalmıştı. Bu  da yavaş yavaş kapanıyordu. Almıla ardına baktı: Çinli beğ kendisine yaklaşırken ötekiler de ona  yaklaşıyorlardı. Gözleriyle arkasını bir süzdü: Onbaşı Pars'ı görmüştü. Göz göze geldikleri zaman sanki ikisinin  gözlerinden birer gizli ışık çıktı ve bu ışıklar ok gibi giderek ötekinin yüreğine yerleşti.<br/>
<br/>
		Almıla telâş etmiyordu. Şen-king yetişmiş, sağ gerisinden kendisiyle aynı hizaya girmeğe çalışıyordu. Sonunda  bu işi başardı. Şimdi sıra oğlağı kapmağa gelmişti. Geridekilerin en önde olanları ise daha onlardan on beş  adım kadar uzakta idiler. Onbaşı Pars, gözlerini keskin bakışlarla ikisine dikmiş, ha bire at koşturuyordu.  Nihayet heyecanlı an geldi: Şen-king oğlağı kapmak için Almıla'nın atına doğru eğildi. Fakat eğilmesiyle geriye  çekilip kendi atına kapanması bir oldu. Almıla kırbacıyla onun yüzüne sert bir vuruş vurmuş, neye uğradığını  bilme-yen Şen-king de can acısıyla atı ın yelesine kapanmıştı. Bununla Almıla'yı kaybetmiş oluyordu. Çünkü hiç  idare edemediği atı onu yarış alanından dışarı çıkarmış, meydanı öbürlerine bırakmıştı.<br/>
<br/>
		Binbaşı Ay Beğle, Onbaşı Pars, Almıla'ya çok yakındılar. Ay Beğ Almıla ile Pasr'ın arasında bulunuyor, Pars'ı  yanaştırmamağa çalışıyordu. Diğer bütün atlılar sağa, sola geçerek Almıla'nın önüne çıkmağa çalışıyorlardı. Çok  çevik olan Ay Bağ, Almıla'ya yaklaşarak oğlağa el attı. Şimdi ikisi yan yana koşuyorlar, oğlağı çekiştiriyorlardı.  Ay Beğ, yavaş yavaş oğlağı alır gibi oluyordu. Fakat Almıla bırakmadı. Kırbacıyla onun eline vurmağa başladı.  Birinci vuruşta oğlak Almıla'nın elinden kağılmaktan kurtuldu. İkinci vuruşta Ay Beğ'in eli kan içinde kalarak  baskısını gevşetti. Üçüncü, dördüncü vuruşlardan sonra oğlağı bıraktı. Pars bir iki adım geride ve yine Ay Beğ'in  solunda idi.<br/>
<br/>
		Almıla çevresini çabuk bir bakışla süzdükten sonra birdenbire atını şahlandırarak geri dönüp dörtnala sürdü.  Bütün atlılar da aynı şeyi yaptılar. Şimdi geldikleri yere doğru bir koşu başlamıştı. Almıla'nın biraz sağ  gerisinden Ay Beğ gidiyor, Pars da onu sağ gerisinden kovalıyordu. Almıla'nın solundakiler biraz daha geride  kalmışlardı. Bu yüzden Almıla atını sola doğru çarkettiriyordu. Onbaşı Pars artık öfkelenmeğe başlamıştı.  Kaşları çatıktı. Çünkü tehl keli kararını ver-mişti. Bunun için emektar atına güveniyordu. Atını delice  mahmuzlayarak son hızını verdi ve Ay Beğ'in atına yaklaşırken onu birdenbire sıçrattı. Bu yaman bir sıçrayıştı.  At inanılmaz bir şekilde hoplayarak Ay Beğ'in üzerinden aştı ve Almıla'nın yanına düşerek koşuya devam etti.  Şimdi Almıla ile yan yana gidiyorlardı. Pars oğlağa el attı. Almıla hiç aldırmıyor, yalnız atını daha çok  hızlandırıyordu. Biraz sonra oğlak Onbaşı Pars'ın kucağında idi. Koşuya başladıkları yere kadar yan yana  geldiler. Bütün atlılar artlarında idi.<br/>
<br/>
		Yalnız Şen-king ortadan kaybol- muştu.<br/>
<br/>
		Almıla ile bütün atlılar atlarından indiler. Pars, Almıla'yı iki omzundan tutarak kendine doğru çekti.  Yanaklarından öperek:<br/>
<br/>
		- &quot;Nişanımız kutlu olsun, Işbara Alp'in kızı&quot; dedi.  Binbaşı Ay Beğ gülümsüyordu. Kanıyan elini göstererek:  - &quot;Almıla! Beni elsiz koyacaktın&quot; dedi.<br/>
<br/>
		Şakacı bir yüzbaşı söze karıştı: - Almıla'yı alamadığım için yerinsem bile, onun kamçısını yemediğim için  sevinirim. Onbaşı Pars'ın çekeceği var!<br/>
<br/>
		Sonra hepsi birden Almıla'nın, Onbaşı Pars'ın şerefine haykırdılar, uğur ve kut dilediler.<br/>
<br/>
		<b>İ-ÇİNG KATUN</b><br/>
<br/>
		Katun, yapılan hileye rağmen kardeşinin kazanamadığını işitince içerlemişti. Almıla'nın Pars'la evlenmesine  mutlaka engel olmalıydı. Yoksa kurduğu planlar suya düşecek, Işbara Alp gibi büyük bir kozu kaybedecekti.  Yakında elçiler batıdan gelince Işbara Alp'in tümenbaşı olacağını biliyordu. Işbara Alp gibi bir tümenbaşının  yardımından uzak kalmak ödenmez bir kayıp olacaktı. Bundan dolayı İ-çing Katun her çareye başvurarak  Almıla'yı kendi kardeşine almanın yollarını bulma istiyordu. Kağanın at uşağı olup kendisine çaşıtlık eden  Çinliler Onbaşı Pars'la Almıla'yı takip ediyorlar, gittikleri yeri, yaptıkları işi günü gününe İ-çing Katun'a  bildiriyorlardı.<br/>
<br/>
		Bir gün katun at uşaklarına buyruk vererek bir gezintiye çıkacağını bildirdi. Kendisine çok süslü ve güzel bir at  hazırlandı. Yanında bir binbaşı ile yedi sekiz çeri olduğu halde gezmeğe çıktı. Kimse nereye gideceğini  bilmiyordu. Katun ağır ağır at sürüyor, ardından gelen binbaşıyı ara sıra yanına çağırarak bir şeyler  konuşuyordu. Bugün Katun'un dudaklarında albızca bir gülümseme vardı. Kafasından neler geçtiğini kimse  bilmiyordu. Böylece gide gide bir ağaçlığa vardılar. İki nişanlı atlarını bırakmış, konuşuyorlardı Katunu görünce  yere diz vurarak onu selâmladılar. Katun doğrudan doğruya Pars'a söz söyledi:<br/>
<br/>
		- Onbaşı Pars sen misin?<br/>
<br/>
		- Evet Katun!<br/>
<br/>
		- Almıla ile evlenecek misin?<br/>
<br/>
		- Evet Katun!<br/>
<br/>
		- Almıla'dan vazgeçmek için benden ne dilersin?<br/>
<br/>
		Onbaşı Pars'ın kaşları çatıldı. Gözleri yalazlandı. Sesi toklaştı:<br/>
<br/>
		- Katun! Bana Çin kağanlığını versen yine Almıla'dan vazgeçmem! Öfkelenmek sırası İ-çing Katuna gelmişti:  - Onbaşı! Katun'un buyruğuna karşı mı geliyorsun? Ben sana buyruk veriyorum: Almıla'yı bırakacaksın!<br/>
<br/>
		- Hayır Katun! Almıla'yı bırakmayacağım!<br/>
<br/>
		- Buyruğuma karşı mı geliyorsun?<br/>
<br/>
		- Evet!<br/>
<br/>
		İ-çing Katun'un istediği olmuştu. Binbaşıya dönerek: &quot;Bunu tutun&quot; diye son buyruğunu verdi. Binbaşı Pars'ın  yakalanması için buyruk alan çeriler atlarından inerek onu tutmak için üstüne yürürken onbaşı kılıcını çekerek:  &quot;Davranmayın&quot; diye haykırdı. Erler kılıç çekmek için bir an duraksarken Almıla bir sıçrayışta atına atladı.  Kamçısını şaklatarak, sahipleri inmiş olan atların üzerine saldırarak onları kırbaçlamağa, kovalamağa başladı.  Pars durumu kavramıştı. O da büyük bir çeviklikle atına sıçrayarak yaya kalmış olan çerilere daldı. Bir iki kılıç  vuruşuyla onları dağıttı. Birkaçını yaraladı. O zaman Binbaşı, Pars'la vuruşmanın kendisine düştüğünü görerek  Pars'a doğru at sürdü. At üstünde çarpışmağa başladılar. Almıla, erlerin atlarını sürüp dağıttıktan sonra  yeniden dövüş yerine gelmişti.<br/>
<br/>
		Yaya erlerin üzerine at sürüyor, onların Pars'a saldırmalarına engel oluyordu. İ-çing Katun, gözünün önünde  yapılan, fakat hiç de kendi isteğince olmayan vuruşmayı öfke, kin ve korku ile seyrediyordu. Ah şu karganmış  (Mel'un) Almıla! Bu işe o karışmasaydı şimdiye kadar Pars yakalanmış olacaktı.<br/>
<br/>
		Katun, bu çok güzel, çok becerikli kahraman kıza karşı içinden hem öfke, hem kıskançlık duyuyor, bu iki aykırı  duygu onu adamakıllı üzüyordu.<br/>
<br/>
		Pars da, binbaşı da yaralanmıştı. Katun, durumun kötü olduğunu görünce buyruk vererek vuruşu durdurmasını  binbaşıya bildirdi. Ayrıldılar. Pars soluyor ve katuna sert sert bakıyordu. Katun:<br/>
<br/>
		- &quot;Katunun buyruğuna baş eğmemenin sonucunu göreceksin&quot; diye haykırdı. Pars gülümsedi:<br/>
<br/>
		- Bütün sonuçlar yağız ye e girmektir. Ha ir gün önce, ha bir gün sonra...<br/>
<br/>
		Katun bir işaretiyle binbaşıyı ardına takarak dönerken yaya kalan erler ıslıkla atlarını çağırmağa başladılar.  Pars'da Almıla'yı yanına alarak yola koyuldu.<br/>
<br/>
		Bu haber Ötüken'e yayılmadan önce Batı kağanına giden elçilerin döndüğü haberi yayılmış, gün batımına  doğru da elçiler dönmüşlerdi. Almıla, bugün olup bitenleri babasına anlatmış, Işbara Alp da Onbaşı Pars'ı  çağırarak bir şeyler konuşmuştu. Elçilerin gelmesinden doğan hareket arasında, ortalık kararırken, kağan  Onbaşı Pars'ın yakalanması için buyruk verdiği zaman yasavullar onu bulamamışlardı. Çünkü Pars'la Almıla  yanlarına iyi pusatlarla iki yedek at almış oldukları halde Batı kağanının ülkesine, Işbara Alp'in andası Binbaşı  Barman beğin yanına kaçıyorlardı.<br/>
<br/>
		Pars'ın kaçışı, Yüzbaşı Bögü Alp'in kafasındaki düğümün biraz daha sıklaşmasına sebep olmuştu. Çünkü  Ötüken'e geldiklerinin ertesi günü, Bögü Alp, Binbaşı Işbara Alp'in çadırına gelerek Almıla'yı istediği zaman,  Onbaşı Pars'la nişanlandığı cevabını almış, Onbaşı Pars'ın adını işitince de Kıraç Ata'dan dönerken gördüğü  Onbaşı Pars aklına gelmişti. Birdenbire bütün eski şüpheleri yeniden canlanınca binbaşıya sordu: - Onbaşı Pars  Almıla ile kaçmıştır.<br/>
<br/>
		Bögü Alp aylardan beri Almıla'yı düşünüyordu. Batı kağanının önünde yapılan oyunlardan sonra Işbara Alp'in  kendisine kızını vereceğini, Almıla'nın da kendisini reddetmeyeceğini umuyordu. Fakat şimdi?... Bütün  umutları bir anda kırılmış, üstelik şu Onbaşı Pars'ı da bir iyice görememişti. Bögü Alp kendinde şimdiye kadar  duymadığı bir yorgunluk duydu. Sonra Işbara Alp'la bir şeyler konuşarak çadırdan çıktı.<br/>
<br/>
		Birkaç gün sonra Yüzbaşı Bögü Alp, Işbara Alp'in ikinci kızı Gün Yaruk'la evlenmişti...<br/>
<br/>
		<b>BOZKIR YASASI</b><br/>
<br/>
		Güz gelmişti. Ötüken'de serin, hatta sert rüzgârlar esiyordu. Dört andalar, yani Yamtar, Sançar, Sülemiş ve Gök  Börü, Onbaşı Sülemiş'in çadırında toplanmışlar, kımız çiyorlardı. Artık aralarında bulunmayan arkadaşlarını,  selde boğulan Onbaşı Buğra'yı, idam olunan Onba Ka abudak'ı, Çin şeddinde ölen Onbaşı Arık Buka'yı, kaçan  Onbaşı Pars'ı anıyorlardı. Hele Pars'ın eksikliği kendini çok belli ediyordu. Nereye gittiğini kesin olarak  bilmiyorla dı. Yamtar, Binbaşı Işbara Alp batıda Binbaşı Barman Beğ'le anda olduğu için oaraya gitmiş olacağını  mümkün görüyordu.<br/>
<br/>
		Sülemiş:<br/>
<br/>
		- &quot;Pars'ın Almıla ile kaçışı korkarım bizim binbaşının tümenbaşı olmasına engel olmasın&quot; dedi. Onbaşı Gök Börü  her zamanki öfkeli durumu ile:<br/>
<br/>
		- &quot;Olabilir. Dizginler İ-çing Katun'un elinde&quot; diye cevap verdi.<br/>
<br/>
		Onbaşı Yamtar, bu kış da Ötüken'de kıtlık olur mu diye düşünüyordu. Ham de bu yıl Ötüken'de güreş tutup  yenilerek tavşanını Yamtar'a verecek bir Çalık da yoktu. Batı elinde yediği bol ve tatlı yemeklerin hayali zavallı  Yamtar'ı daha şimdiden perişan ediyordu. Sançar ise âdeti olduğu üzere asık yüzle oturuyor, söze karışmıyor,  pek az kımız içiyordu. Bu sırada bir atın ayak sesleri işitildi. Sülemiş kim olduğunu anlamak için dışarı fırladı.  Biraz sonra Onbaşı Burguçan'la birlikte içeri girdi. Burgaçan gülümsüyordu: - &quot;Size sevineceğiniz bir haber  getirdim. Bilin bakalım nedir?&quot; dedi.<br/>
<br/>
		- Çin'e akın mı var?<br/>
<br/>
		- Değil.<br/>
<br/>
		Yamtar sordu: - Çin kağanından yiyecek hediye mi geldi?<br/>
<br/>
		- Değil.<br/>
<br/>
		Gök Börü söze karıştı: -Yoksa İ-çing Katun mu öldü?<br/>
<br/>
		- Bilemedin.<br/>
<br/>
		Sançar yine susuyordu. Yamtar ona döndü:<br/>
<br/>
		- &quot;Sançar! Biz bilemedik. Sen bil bakalım&quot; dedi. Sançar ters ters cevap verdi:<br/>
<br/>
		- Bana ne be!<br/>
<br/>
		Bu söz üzerine Sançar'dan başka hepsinin yüzleri gülümserken Burguçan devam etti<br/>
<br/>
		Burguçan meraklarını giderdi: - Işbara Alp tümenbaşı oldu. Bundan sonra kendisine Işbara Han denecek.  - Yüzbaşı Bögü Alp binbaşı oldu. Onbaşı Yağmur da yüzbaşı oldu.<br/>
<br/>
	</body>
</html>