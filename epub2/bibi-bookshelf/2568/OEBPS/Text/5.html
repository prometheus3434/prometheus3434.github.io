<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
	"http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
	<head>
		<meta charset="utf-8"/>
		<title></title>
	</head>
	<body>
		Bögü Alp, kendi arkalarından gelen ve kendisinin, Çin ordusu gerisine düşmesini çalışan Çin atlılarını kılıçla  göstererek buyruğunu verdi:<br/>
<br/>
		- Ben yağının ardına erişinceye kadar bu gelen Çinlileri oyala!<br/>
<br/>
		- Buyruk şenindir.<br/>
<br/>
		Yüzbaşı Yağlaklar üç yaşında Ötüken'e getirilmiş bir Kırgız'dı. Kaç yıldır, bir fırsat bulup Kömen Dağı'nı aşarak  atasının yurduna gitmeği, baba ocağını görmeği tasarlıyor, fakat her yıl bir engel çıkıyordu. Bu buyruğu alınca  artık Kögmen'i aşmak umutlarını bırakmak gerektiğini anladı. Çünkü kendi yüz atlısıyla bir tümen Çinliyi  oyalamak pek yakında Uçmağa varmak demekti. Fakat pek yakında öleceğini düşünmek onu asla  yüksündürmedi. Koca Kırgız yüzbaşı, içinde dirliğe veda etmenin garipliği de çınlayan çok gür ve heybetli bir  sesle erlerini çabucak çevresine topladıktan sonra yüz kişiyle on bin Çinliye daldı. Yağlakar, her kılıç vuruşta bir  Çinli deviriyor ve : &quot;Al! Kögmen Dağı aşkına...&quot; diye bağırıyordu erleri de coşmuşlardı. Onlar da Çinlileri ikiye  biçen vuruşla-rını &quot;Ötüken aşkına&quot;, &quot;Kara Kağan aşkına&quot;, &quot;İ-çing Katun aşkına&quot;, Şen-king aşkına&quot; diye bağırarak  yapıyorlar, bir yandan da güneş görmüş kar gibi eriyorlardı.<br/>
<br/>
		Yüzbaşı Yağlakar gerçekten Kögmen'e gidecekmiş gibi ilerliyor. Neredeyse Çin tümenini baştanbaşa yarıp  geçecekti. Fakat atı vuruldu ve kendisini yerde buldu. Pek yakından atılan bir ok böğrüne saplandı. Dünya âlem  gözüne karanlık oldu. Yüzlerce at üzerinden geçti. Fakat yiğit Kırgız ve yüz eri Bögü Alp'a istediği zamanı  kazandırmıştı. Binbaşı, koyun sürüsüne kurt girer gibi Çin ordusuna ardından dalmıştı. Pek tuhaf savaş  oluyordu. Beş Çin tümeni Kara Kağan'ın iki tümenini geriye doğru sürerken Bögü Alp da bu beş tümeni  kovalıyor, onun ardından da kendisini kovalıdan Çin tümeni geliyordu.<br/>
<br/>
		Bögü Alp o gün yırtınırcasına dövüştü. Ok ve kılıçla yaralar aldı. Çok Çinliyi tatlı canından ayırdı. Yiğit erlerinden  yüzlercesini feda etti. Fakat bozgunun önüne geçemedi. Binbaşı, Çinlilere verdirdiği büyük kayıplar dolayısıyla  bozgunun, yok olma derecesine gelmesini önlemiş olmakla avunabilirdi. Nitekim Çinliler Türk ordusu nun  ardından gelememişler, kendileri de rahatça büyük çölü geçebilmişlerdi.<br/>
<br/>
		Fakat avunamıyordu. Yüzbaşılarının hepsi, onbaşılarının çoğu savaş alanında yatıyordu. Bögü Alp'in bini, üç yüz  kişi kalmış, Kara Kağan'ın iki tümeni de çölü geçtiği zaman yarıya inmişti.<br/>
<br/>
		<b>ALDATMACA</b><br/>
<br/>
		Kür Şad, Gök Türkeli'nde kendi yerine börü Tarkan'ı bırakmış, güneye, kağan ordusuna doğru dörtnala at  sürüyordu. Ardında beş atlı daha vardı. Kağandan gelen ulak bozgun haberini getirdiği zaman öfkeyle kılıcına el  atmış, fakat barış için Çin'e elçi yollanacağını işitince börkünü yere çalarak: &quot;Barış mı?&quot; diye deli gibi bağırmıştı.  Kür Şad ne yapıp yapıp elçi gitmesine engel olmak için kağanın yanına koşmayı düşünmüş, gün görmüş Börü  Tarkan'ı kendi yerine bıraktıktan sonra ona çok tetik olmasını, çünkü<br/>
<br/>
		Çinlilerin şimdi fırsattan faydalanarak Türkeli'ne doğu-güneyden saldırmaları ihtimali olduğunu söylemiş;  yanına ulakla birlikte bir yüzbaşı, iki onbaşı, bir de at uşağı alarak yola çıkmıştı.<br/>
<br/>
		Keskin gözleriyle hep ileriye bakıyordu. Fakat baktığı yeri göremiyor, çünkü beyninden şimşek hızıyla bin bir  türlü düşünce geçiyordu. Kür Şad, kağanın kararsızlığına öfkeleniyor, bir savaş, bir barış yapmakla Türkeli'nin  bir şey kazanmayacağını biliyordu. Açlık ve kıtlıkla kırılmış, az İmiş arıklamış olmalarına rağmen eldeki bütün  kuvvetlerini toplayarak Çin'le çarpışılırsa doyum o acaklarına, başka çıkar yol olmadığına inanıyordu. Çok eski  çağlarda, yüzlerce yıl önce atalarının yaptığını işittikleri gibi, ağırlıklarla kadın ve çocukları kuzeye yollayarak  toplayabildikleri bütün tlılarla Çin e yıldırım gibi bir saldırış yapmak, sonra çekilerek kuzeye dönmek, artlarına  düşecek Çinlileri kendi yurtlarından uzaklaştırdıktan sonra onlarla bir ölüm-dirim savaşına girişmek en doğru  işti. Kağan'ın, Işbara Flan'ın, kendisinin bütün atlılarını toplamak, hatta tulu Flan ordusunun artıklarını  derlemek gerekti. Bu yetişmezse batı kağanından da çeri istenebilirdi. Yapılacak her şey yapılmadan Çin'e barış  için elçi yollamak... Bunu Kür Şad'ın aklı almıyordu.<br/>
<br/>
		Kür Şad ve beş atlısı gün kararırken Kara Kağan ordusuna vardılar. Orduda derin bir sessizlik vardı. Yarısını  savaş alanında bırakmış olan bu ordunun yorgun, yaralı erlerinde bir bezginlik göze çarpıyordu. Akın için  yurtlarından çıkarlarken yanlarında çok azıkları yoktu. Çin'i yağma edip mal ve azık bulacaklardı. Savaşı  kaybettikten sonra bu umut suya düşmüş, yine açlık başlamıştı. Yurda dönüp oradaki az buçuk doymaktan  özge yol yoktu. Kür Şad'ın gelişi birdenbire orduyu canlandırdı.<br/>
<br/>
		Kara Kağan, otağında yalnız başına oturmuş, üzüntülü bir yüzle düşünüyordu. Kür Şad'ın gelişi yüzündeki  gerginliği dağıttı:<br/>
<br/>
		- &quot;Kür Şad! Savaşı kaybettik&quot; dedi.<br/>
<br/>
		- Birini kaybettikse İkincisini kazanabiliriz. Kağan acı acı gülümsedi:<br/>
<br/>
		- Elimde yorgun argın, çoğu yaralı on binli atlı kaldı. Beğlerin çoğu öldü. Bu kadarlık bir çeri ile savaş kazanılır  mı?<br/>
<br/>
		Kür Şad'ın gözlerinde kıvılcımlar parlayıp söndü:<br/>
<br/>
		- Buyruk verirsen şimdi yurda ve Işbara Flan'a ulak salar, nice atlı varsa getirip bir daha talih deneriz. Kara  Kağan sert bakışlarla baktı. Sonra kendisinden umulmayan yumuşak bir sesle sordu:<br/>
<br/>
		- Gök Türk Kağanlığı'nın geleceğini bir talih denemesine mi bırakacağız? Kür Şad sert sert şöyle cevap verdi:<br/>
<br/>
		- Talih denemek barış yapmaktan yektir. Çünkü barışla geleceğimizin kararmış olmasını önceden kabul etmişiz  demektir. Talih denersek kazanmak ihtimali vardır.<br/>
<br/>
		Kağan mütevekkil bir sesle: &quot;Ben barış için Çin'e elçi yolladım&quot; diye karşılık verdi.<br/>
<br/>
		Kür Şad'la bir bakıştılar. Kağanın bakışlarından keder sızıyordu. Öte-kinde parlamak üzere olan bir ateşin<br/>
<br/>
		kıvılcımları görülüyordu. Sesi gittikçe dikleşerek söylemeğe başladı:<br/>
<br/>
		- Barış için elçi göndermekle kötü ettin kağan! Şimdi Çinliler bizden çok şey isteyeceklerdir. Onların isteğini  kabul etmek Çin'e tutsak olmakla denktir. Buyruk ver: Yurda u ak salıp bütün çerilerimizi burada toplayalım.  Bizimle adam gibi konuşurlarsa hoş! Konuşmazlarsa yeniden akın edelim. Burada bekleyip açlıktan ölecek  miyiz? Ben gelirken Börü Tarkan'a hazır olmasını buyurdum. 2000 atlı yola çıkmak için buyruk bekliyor.  Işbara Han da kendi çerisiyle gelirse Çinliler'e bir ders verebiliriz.<br/>
<br/>
		Yenilirsek durumumuz şimdikinden daha kötü olacak değildir. Hiç olmazsa Türk kağanı baş eğdi diye  övünç duyamazlar.<br/>
<br/>
		Kağan başını önüne eğmiş, düşünüyordu. Yine karasızlık içinde olduğu belliydi. Otağda derin bir sessizlik oldu.  Sonra kağan başını kaldırdı. Kür Şad'ın gözlerinin içine bakarak: &quot;Dilediğini yap&quot; dedi. Kür Şad yere diz vurdu:<br/>
<br/>
		- Buyruk şenindir kağan!<br/>
<br/>
		Hemen dışarı fırladı. Yurttan getirdiği iki onbaşıya kısa bir buyruk verdikten sonra birini Börü Tarkan'a, birini de  Işbara Han'a yolladı. Bunlar onların bütün kuvvetleriyle gelmesini sağlamak için gidiyorlardı. Börü Tarkan'a  giden onbaşı oradaki işini bitirdikten sonra daha kuzeye, Tulu Han'ın eline giderek oradan da çeri getirmeğe  uğraşacaktı. Kür Şad bu iş olunca, yurttan getirdiği yüzbaşı ile kendi at uşağını çağırdı. Onlara gizlice bir buyruk  verdi. Bu ikisi dörtnala yola çıktıktan sonra ordunun arasına karışarak çerileri yakından görmek için yürüdü.  Kür Şad delice bir iş görmüş, yüzbaşıyla at uşağını batı kağanına yollamıştı. Kara Kağan kendisine dilediğin gibi  yap denememiş miydi? İşte o da dilediği işi görerek batı kağanına elçi göndermiş, en büyük hızla yardım  dilemişti. Çok düşünecek, hazırlık yapacak zaman yoktu. Bu işin gizli kalmasını, kimsenin duymamasını istediği  için yalnız bir yüzbaşıyı elçi diye yollamış, yanına da ancak kendi at uşağını verebilmişti. Elçinin yanına ne akça,  ne azık, ne de yardımcı koşmuştu. Bunlar yapılırsa hem vakit kaybolur, hem de işitilip yayılırdı. Kısa sözler le  yüzbaşıya yapacağı işin büyüklüğünü ve ağırlığını anlatmış, yiyeceğini yolda bulmasını, çok hızlı gitmesini  söylemiş ve batı kağanına varıncaya kadar aldıkları yumuş hakkında kimseye bir şey söylememesini  buyurmuştu.<br/>
<br/>
		Kür Şad o gece hiç uyumadı. Ordunun durumu, sandığından daha acıklı görünüyordu. Yaralıların içinde ağır  olanlar inliyor, bunların ağızlarına verecek bir yudum kımız bulunmuyordu. Nöbetçilerden biri yaralarından kan  sıza sıza ölmüştü. Son savaşın kahramanı Bögü Alp yaralarını kızgın demirle dağladıktan sonra bayılmıştı.  Orduda aşağı yukarı subay kalmamıştı. İki tümenbaşıdan biri olan Tunga<br/>
<br/>
		Tigin er meydanında kalmıştı. Öteki tümenbaşı Şen-king'e bir şey olmamıştı. Kür Şad bu uğursuzluğu gördükçe  kan beynine sıçrıyor, onu öldürmemek için kendini güç tutuyordu. Binbaşılardan bir Bögü Alp kalmıştı. O da  bitik halde idi. Kür Şad sabaha kadar uğraşarak, sağlam kalmış olan üç onbaşıya bütün orduyu saydırdı. Çinli  Şen-king'i adam yerine saymıyordu. Kağandan ve kendisinden başka 1 binbaşı, 4 yüzbaşı, 21 onbaşı, 9850 er  kalmıştı. Bunların 600 tanesi savaşamayacak kadar ağır yaralı idi. Börü Tarkan'la Işbara Han çerilerinden  hangisi önce gelirse Kür Şad onların azığı ile bu 600 çeriyi doyurarak geriye yollayacaktı. Börü Tarkan'dan  gelecek olan 2000 kişiyle, 11.300 e çıkacaklar, Işbara Han'ın çerisiyle daha da güçleneceklerdi. Fakat yazık!...<br/>
<br/>
		Talih artık kendilerinden yüz çevirmiş olacaktı. Çünkü gün doğarken gelen onbaşı, Işbara Han çerisinin  gelmekte olduğunu, fakat çok sayrı olduğu için Işbara Han'ın bu çerinin başında bulunmadığını bildiriyordu.  Kür Şad kaşları çatılarak sordu: - Gelen çeri kaç kişi?<br/>
<br/>
		Sonra içi sızlayarak şu cevabı aldı: -1400 kişi! Işbara Han kendi yanında işe yaramaz 20 er alıkoydu. Onların da  atı yok.<br/>
<br/>
		Kür Şad hayal kırıklığı içindeydi. Işbara Han'dan bir tümen geleceğini sanırken 1400 kişiyle karşılaşmak onun  umutlarını toprağa gömmekti. Fakat yiğit Kür Şad'ın iradesi sarsılmıyor, umutsuz olsa bile vazifeyi yapmaktan  geri kalmıyordu. 600 ağır yaralıyı birkaç erin yanında geriye yollarken Börü Tarkan'ın yolladığı 2000 atlı da  sökün etti. Bütün gece uyumamış ve çalışmış olduğu halde hiçbir yorgunluk duymadan orduyu düzene  koymakla uğraştı. 12.700 kişilik bir ordu ile büyük Çin kuvvetlerine karşı ne yapabileceğini düşünüyordu. Bütün  yapabileceği şey biraz daha zaman kazanmaktan ibaretti. Belki Tulu Han ordusundan biraz çeri gelir, biraz  daha zaman kazanılsa belki batı kağanı da yardıma koşardı. Bu düşünce ile orduyu düzene koyup birçok  yüzbaşıları binbaşı, onbaşıları da yüzbaşı yaptı. Çinli Şen-king'e bir tek çeri vermeyip onu yanına çağırtarak sert  bir sesle: - &quot;Seni kağanın yaveri yaptım&quot; dedi.<br/>
<br/>
		Şen-king hakarete uğramıştı. Çünkü endisi gibi bir tümenbaşı olan Kür Şad onu çerisinin başından alıyor, kağan  yaveri yapıyordu. Buna hakkı yoktu. Kağana şikâyet edecekti. Fakat Şen-king bu kararını tatbik edemeden  orduda bir dalgalanma oldu, Çin kağanından elçi gelmişti.<br/>
<br/>
		Kara Kağan, yanında Kür Şad, Şen-king ve Binbaşı Bögü Alp olduğu halde Çin elçisini otağına kabul etti. Elçinin  yanında Türkçe bilen bir Çin subayı dilmaçlık yapmak için gelmişti. Elçi pek güler yüzlü bir adamdı.<br/>
<br/>
		Kağana çok saygı gösteriyordu. İlkönce, uğradığı bozgundan dolayı kağanı avundurarak savaşın bir talih işi  olduğunu, nice değerli kağanların ve başbuğların da bozgun acısını tatmış olduklarını söyledi ve bununla Kara  Kağan'ın değerinin asla azalmayacağını sözlerine ekledi. Sonra barış yapmak için kağanın şartlarını sordu. O  zaman Kür Şad atılarak:<br/>
<br/>
		- &quot;Kağan! Buyruk verirsen bu işi daha önce kendi aramızda görüşelim&quot; dedi. Kara Kağan, Çinlilerden çok ağır  şartlar beklerken onların kendisine barış şartı sormalarından ferahlık duymuştu. Kür Şad'ın isteğini kabul  ederek: &quot;bunu yarın bildiririm&quot; diye elçi ile olan konuşmaya son verdi.<br/>
<br/>
		Kür Şad da elçiden ağır şartlar bekliyordu. Fakat ağır bir şart görmeyince o, Kara Kağan gibi ferahlamamış  aksine olarak içinde bir sıkıntı duymuştu. Bu sıkıntının nereden geldiğini bilmiyordu. Bir sezgi ile bu işte bir  kötülük buluyor, yüreği bundan dolayı sıkılıyordu. Bögü Alp ise kansızlıktan sararmış yüzü ile hemen kağan  otağından çıkmış, Çin elçisinin ardından bakakalmıştı.<br/>
<br/>
		Kür Şad da, Bögü Alp da bu konuşmada Şen-king'in bulunmasından kuşkulanmalardı. Onu oldum olası kötü  bildikleri için başlarına gelen her kötülükte, gelecek her belâda onun parmağını arıyorlardı. Çinli idi. Yalnız bu  sebep onun kötü olması için yetip artardı bile. İkisi yalnızca konuştuktan sonra Şen-king'i gözaltında<br/>
<br/>
		bulundurmağa karar verip güvendikleri bir onbaşıyı onu gözetlemekle ödevlendirdiler.<br/>
<br/>
		Çin elçisi çadırını, oranın en yüksek yerine dikmişti. Yanında dilmaç subaydan başk iki er, bir de aşçı vardı.  Böyle savaş zamanında ve alanında bile aşçı ile gezmek Türkler'e pek gülünç gözüktüğünden tuhaf tuhaf  bakıyorlardı. Aşçı akşama kadar iki defa aş pişirmiş, hatta oradaki yaralı iki Türk erine de biraz vermişti. Pek  boşboğaz, pek konuşkan bir adamdı. Boyuna Çince bir şeyler söylüyor, Türkler de bunu anlamayınca dilmaçı  çağırıyor, onun yardımı ile konuşmağa çalışıyor-d .<br/>
<br/>
		- Bunlar güzel yemeklerdir. Gövdeyi güçlendirir. Yaralarınızı çabuk onartır.<br/>
<br/>
		Türkler'in karnı çok açtı. Ses etmeden verileni yediler. Fa at boşboğaz aşçı susmuyordu.:<br/>
<br/>
		- Yaralarınız derin mi? Türk'ün biri cevap verdi:<br/>
<br/>
		- Kılıç çiziği...<br/>
<br/>
		Ve kanlı kaftanını aralayarak göğsündeki dağlanmış yarayı gösterdi. Aşçı tuhaf bir çığlık attı: - Ne çizgi? Oyuk,  oyuk!... Bu yara bu kadar yemekle geçmez.<br/>
<br/>
		Bunu söyleyerek Türk'e biraz yiyecek daha getirdi. Çenesi yine işliyordu: - Bütün yaralılara da vermek isterdim  ama bilmem ki yeter mi? Kaç yaralınız var?<br/>
<br/>
		- Yarasız er olur mu? Hemen hepimiz yaralıyız... Aşçı acınıyordu:<br/>
<br/>
		- Yazık!... Yazık... Ah bu savaş ne kötü şey! Bizim çeriden binlercesi öldü. Kalanı da bitik bir halde Çin'e döndü.  Türk bu sözleri garipsedi: - Bizim de yarımız öldü. Bunda şaşacak ne var?<br/>
<br/>
		Çinli acıyan gözlerle Türk'e bakıyor, bir yandan da türlü türlü aşlarla onu ağırlıyordu:<br/>
<br/>
		- Siz de yarın yurdunuza dönüp dinlenirsiniz. Yaralarınız iyileşir. Türk iyice kızmıştı:<br/>
<br/>
		- Yurda dönecek olsaydık yurtta kalanlar da buraya gelmezdi. Kişi çadırda doğar, çayırda ölür.<br/>
<br/>
		0 gece Kür Şad'la Bögü Alp çeriler arasında gezinirken bir yandan da konuşuyorlardı. Şen-king'i gözleyen  onbaşı onun kuşkulandırın bir hareketini görmemişti. Kür Şad uzun bir uykusuzluktan sonra yatmak için Bögü  Alp'tan ayrılmak üzere idi. Birdenbire epey yakınlarında ol ukça büyük bir ateş gördüler. Kür Şad od yakmağı  yasak ettiği halde böyle büyük bir ateşin yakılması buyruğa karşı gelmekti. Hızla ateşe doğru yürüdüler. Çin  elçisinin çadır kurduğu tümseğin önünde sert sesle konuşmalar oluyordu. Bir Türk nöbetçisi ateş yakmanın  yasak olduğun , hemen söndürmelerini ihtar ediyor, Çin elçisi de Çince bir şeyler söyleyerek karşılık verirken  aşçı yemeğini pişirmekte devam ediyordu. Bu geç vakitte yemek pişirmek garip bir oburluktu. Kür Şad'la Bögü<br/>
<br/>
		Alp oraya varınca nöbetçi yere diz vurdu:<br/>
<br/>
		- &quot;Kür Şad! Bu herifler Türkçe anlamıyor&quot; diye haykırdı. K r Şad nöbetçiye buyruk verdi: - Södür!  Nöbetçi ateşe doğru yürüdü. Önüne geçmek isteyen aşçıyı kavrayınca yere çaldı. Sonra kendi sırtından<br/>
<br/>
		çabucak kaftanını çıkararak ateşin üzerine kapatıp söndürdü. O zaman ileriden koşarak gelen dilmaç elçiyle  konuştuktan sonra Kür Şad'a bu hareketin sebebini sordu. Kür Şad küçümseyen gözlerle elçiyi ve dilmaçı  süzdükten sonra: - &quot;Sen çeri değil misin? Geceleyin orduda od yakılmayacağını bilmiyor musun&quot; dedi.<br/>
<br/>
		Dilmaç yeniden elçiyle konuştu. Sonra çok saygılı bir durumla bağışlanmalarını diledikten sonra böyle bir  buyruktan haberleri olmadığını söyledi.<br/>
<br/>
		Biraz sonra Kür Şad yorgunluktan, Bögü Alp yaralarının ağırlığından ötürü kara toprak üzerinde, birer ince  keçeye sarınarak sızmışlarken Çin elçisinin otağında elçi ile dilmaç yavaş sesle konuşuyorlardı.<br/>
<br/>
		Dilmaç şöyle diyordu:<br/>
<br/>
		- Yarıları öldüğüne göre demek buraya aşağı yukarı 10.000 kişi geldi. Gerideki kuvvetlerini de çağırdıklarına  bakılırsa şimdi 15,000 kişi olmalıdır. Bizim aşçı görevini iyi başardı. Ateş işaretiyle Türklerin sayısını  bizimkilere bildirdik. Yalnız, Kür Şad söndürtmeseydi çoğunun yaralı olduğunu da bildirecektik ama...<br/>
<br/>
		Elçi sözünü kesti: - Bu kadarı yeter. Bizimkiler 60.000 kişiyle gelecekler. Baskın yapılacağı için Türkler'in  hakkından geliriz.<br/>
<br/>
		<b>TUZAĞIN İÇİNDE</b><br/>
<br/>
		Bir ulak, dal uykuya yatmış olan Kür Şad'ı uyandırarak kağanın kendisi-ni beklemekte olduğunu söylediği  zaman güneş doğmuştu. Fakat bütün orduda bir uyku halsizliği ve sessizliği vardı. Işbara Han ve Börü Tarkan  çerilerinin bir gün önce getirdikleri azık bütün orduya üleştirilmiş, bu sabaha bir lokma yiyecek kalmamıştı.<br/>
<br/>
		Kür Şad otağa girince Bögü Alp'la Şen-king'in gelmiş olduğunu gördü. İşe yaramaz kalp Şen-king 'i kağan  otağında, Türk kağanlığının en özlü işlerinden konuşacak kimseler arasında görünce birdenbire tasarladı. Bunu  uğursuzluk saydı.<br/>
<br/>
		Kara Kağan, Çin elçisine verilecek cevabı konuşmak için toplantıyı kurmuştu. Kür Şad söz alarak, son savaşı  Çinliler kazanmışken, barış yapmanın şerefsizliğini ileri sürdü. Kağanın kendisine vermiş olduğu yetkiye  dayanarak Tulu Han ordusuna ve batı kağanına haber salıp yardım gelinceye kadar Çin elçisini oyalamak  gerektiğini, bu da kabil olmazsa ellerindeki ordu ile bir savaş daha yapmanın şart olduğunu keskin sözlerle<br/>
<br/>
		anlattı.<br/>
<br/>
		Batı kağanına haber salış kağan üzerinde bir yıldırım etkisi yaptı.<br/>
<br/>
		- &quot;Ondan yardım geleceğini umar mısın&quot; diye sordu.<br/>
<br/>
		- Biz gereğini yapmaktan geri kalmayalım da ondan sonrasını Tanrı' ya bırakalım. Kağan, bu düşünceye karşı  koydu:<br/>
<br/>
		- Çinliler barış için elçi yolladılar. Demek ki savaşmağa niyetleri yok. Bu yorgun argın durumumuzda, uyuyan  yılanın kuyruğuna basmakta ne kazancımız var?<br/>
<br/>
		- Şerefimizi kazanacağız.<br/>
<br/>
		Otağda derin bir sessizlik oldu. Sonra Kür Şad sözlerini şöyle tamamla- dı:<br/>
<br/>
		- Yarıya indiğimiz yetmiyormuş gibi bir de Çinliler'e yenilmişiz olarak yurda dönersek artık Türk ellerinde  adımız, sanımız yok olur. Hiç bir boy bizi tanımaz. Gök Türk kağanlığı kalmaz.<br/>
<br/>
		Kağanın, sorucu gözlerle kendisine baktığını gören Böğü Alp da:<br/>
<br/>
		- &quot;Kür Şad doğru söylüyor... Barış birçoğumuzun canını kurtarır ama atalardan kalan ünümüzü öldürür&quot;diyerek  Kür Şad' ı destekledi.<br/>
<br/>
		Kara Kağan, Şen-king'e yöneldi: - &quot;Sen ne düşünüyorsun&quot; diye sordu. Eğri özlü, eğri sözlü Çinli gülümsedi: -  &quot;Doğruyu sen bilirsin kağan&quot; diye cevap verdi.<br/>
<br/>
		Bu sırada dışarıda bir at koşması, bir şakırtı işitildi. Sert sesle bir şeyler konuşuldu. Sonra otağın kapısındaki  nöbetçilerden birinin içeri girerek yere diz vurduğu görüldü: - Yüce Kağan! Yüzbaşı Yamtar mutlaka seni  görmek diliyor.<br/>
<br/>
		Kağan bu vakitsiz ziyarette kötü bir haberin saklı olduğunu sezmişti. &quot;Gelsin&quot; diye buyruk verdi. Biraz sonra  koca Yamtar otağın içindeydi. Kağan, gök Türkler'in en iri gövdeli adamı olan yüzbaşıyı şöyle bir süzdükten  sonra :<br/>
<br/>
		- &quot;Yüzbaşı Yamtar! Diyeceğin nedir&quot; diye sordu. Yamtar'ın cevabı otağın içinde bir şaşkınlık havasıestirdi:  - Çin elçisi yanındakilerle kaçtı.<br/>
<br/>
		Kür Şad'la Bögü Alp bakıştılar. Kağan yine sordu: - Nöbetçiler görmedi mi?<br/>
<br/>
		- Nöbetçiler ağulanmış!<br/>
<br/>
		- Sen bu işin nasıl farkına vardın?<br/>
<br/>
		- Çok azıkları olduğunu işitmiştim. Biraz istemek için çadırlarına gittim. Kimse yoktu. Çevrede beş altı atlı Türk  erinin yatmakta olduğunu gördüm. Hepsinin yanında türlü Çin yemekleri vardı. Ağuladıklarını anladım.  Yiyecekler çok güzel olduğu halde ben de yemedim.<br/>
<br/>
		Yamtar sözünü bitirmeden dışarıda bir at şakırtısı daha işitildi. Nöbetçiyi dinlemeden içeriye giren Yüzbaşı  Yağmur, kağanı selâmladıktan sonra:<br/>
<br/>
		- &quot;Çin ordusu güneyden hızla yaklaşıyor&quot; dedi.<br/>
<br/>
		Kağan sert bir dikilişle ayağa kalkarak:<br/>
<br/>
		- &quot;Tuğlar kalksın, borular savaş borusunu çalsın&quot; buyruğunu verdi.<br/>
<br/>
		Yüzbaşı Yağmur otağdan dışarı fırlarken Yüzbaşı Selçik kağanın karşısında yere diz vurdu ve öfkeli bir sesle:<br/>
<br/>
		Kür Şad'la Bögü Alp bir daha bakıştılar. Binbaşı: &quot;Dün geceki ateşin ne demek olduğu anlaşıldı&quot; diye mırıldandı.<br/>
<br/>
		Kağan herkesin kendi yerine geçmesini söyledikten sonra otağdan fırlamıştı. Borular çalıyor, Gök Türkler  koşuşarak atlarına atlıyorlardı. Kür Şad'ın yaptığı düzenle ordu savaş durumuna giriyordu. Fakat atlarına  binecek zamanı ancak bulabilmişlerdi. Çin elçisinin gece ateşle verdiği işaret üzerine Çin ordusu hızla  yürüyerek kağanı sarmış, Çin elçisi Türk ordusunda bulunduğu için bir saldırışa ihtimal vermeyen kağanı gafil  avlamıştı.<br/>
<br/>
		Kür Şad, Gök Türk ordusunun en sağlam ve yıpranmamış erleri olan Işbara Han ve Börü Tarkan çerisini kendi  buyruğuna alarak güneyden gelen Çinliler'e saldırırken Bögü Alp da kendi bini ile geriden gelen Çin tümenine  at tepti. Kuşatılmış oldukların için manevra yapacak zamanları yoktu. Çek geçmeden iki ordu göğüs göğüse  geldi. Şimdi yalnız kılıçlarla kargılar işliyordu.<br/>
<br/>
		Yağı, kağanın üç tuğuna doğru saldırıyor, onu tutsak etmek istiyordu. Kağan, çevresindeki at uşaklarıyla  birlikte yaklaşan Çinliler'e ok yağdırıyor, Kür Şad ve Bögü Alp göğüs göğüse kılıç savaşı yapıyordu.<br/>
<br/>
		İlkönce Çinliler, Gök Türk ordusunu sarmış oldukları halde, başarılı bir iş göremediler. Öğleye kadar böylece  boğuşuldu. Fakat öğleden sonra, Türkler büsbütün azalınca durum değişmeğe başladı. Kür Şad'la Bögü Alp  yavaş yavaş gerileyip kağanın çevresine yaklaştılar. Yorgunluktan ölü gibiydiler. Zaten çoğu yaralı ve aç olan bu  çeriler birer birer attan düşüyorlar, edebi bozkırı kanlarıyla süsleyerek can verip gidiyorlardı. Savaş alanında  kılıçlarla kargıların kalkanlara, tulgalara çarparken, er gövdesine girerken çıkardığı sesler korkunç bir ahenk  yapıyor, bu ahenge savaş uranları, sövmeler, yaralıların iniltisi de karışıyordu.<br/>
<br/>
		Binlerce Türk'le Çinli'nin yattığı alanda şimdi akşam oluyordu. Kılıçlarla birçok yara alan, yüzü kan içinde kalan  Kür Şad çevresine çabuk bir göz attı. Ancak iki üç bin kişi kalmışlardı. Kağan iyice kuşatılmış, kendini korumağa  çalışıyordu. Dar bir yere sıkışmışlardı. Çevrelerini sarmış olan Çinliler kum gibi kaynaşıyordu. Kür Şad, kağanı  kurtarmak gerektiğini düşündü. Bögü Alp'i görmek için bakındı. Binbaşı görünürlerde yoktu. Çok düşünecek  zaman kalmamıştı. Hızla kağana doğru at sürerek yaklaşırken gözüne Yumru ilişti. Ona &quot;Toplan borusu çal!&quot;  buyruğunu verdi. Yumru toplan borusunu çalarken Kür Şad kağanın yanına gelmiş, ona: - &quot;Kağan! Biz yağıyı  oyalarken sen de onları yarıp yurda ulaş. Çinlileri aldatmak için tuğların burada kalsın&quot; diyordu.<br/>
<br/>
		Orada gözüne Yüzbaşı Selçik'le Yamtar ilişmişti. Onlarla yanlarındaki birkaç çeriye buyruk verdi. Kağanı ortaya  alarak Çin çerisini yarmağa, kağana yol açmaya başladılar. Kür Şad uzaktan onlara yardım ediyor, şaşmaz  oklarıyla önlerine çıkan Çinli eri deviriyordu. Biraz sonra yardımını kesti. Çünkü yanında kalan birkaç yüz çeriyle  Çinlileri tutmağa, oyalamağa mecbur olduğunu biliyordu.<br/>
<br/>
		Yumru da kağanın yanında idi. GökTürkler'in en iri erleri olan Yamtar'la Yumru kılıçlarını yaman vuruşlarla  Çinliler'in başına indiriyorlar, vurdukları Çinliler ses çıkarmadan cansız, düşüyorlardı. Yüzbaşı Selçik kargı  kullanıyor, kağan da elinde yayı olduğu halde Selçik'e yardım ediyor, Çinlileri birer birer avlıyordu. Üç dört at  uşağı kağanın arkasında bulunuyorlar, geriye ok çekerek yağıyı yaklaştırmamağa uğraşıyorlardı.<br/>
<br/>
		Güneş batmış, kağanla yanındakiler epey ilerlemişti. Çinliler kendilerini yarmağa uğraşan şu birkaç kişinin  arasında kağanın da bulunduğunu bilselerdi başka türlü yaparlardı. Fakat Kür Şad, kağanın üç tuğunu  kaldırarak savaştığı için onlar kağanı tutmak umudu ile asıl oraya saldırıyorlar, çeri harcamaktan  çekinmiyorlardı.<br/>
<br/>
		Ortalık biraz daha karardı. Yumru ve at uşaklarından ikisi yaralanıp düştü. Kağanın oku bitmiş, kılıcı kırılmış,  kargısı bir Çinli'nin göğsünde kalmıştı. Belindeki bıçaktan başka pusatı yoktu. Yamtar kan ter içinde bir Çinli'yi  daha hakladıktan sonra Çinliler'in hemen hemen yarılmış olduğunu gördü ve : &quot;Davran Kara Kağan&quot; diye  haykırdı. Bu haykırış çevrelerindeki Çinliler arasında bir dalgalanma yaptı. Herhalde içlerinde Türkçe bilenler  vardı ki, bir şeyler bağırmağa, daha sert saldırmağa başladılar. Ne söyledikleri anlaşılmıyordu ama Yüzbaşı  Selçik &quot;Kieli Han! Kieli Han!&quot; naralarından Çinlilerin, kağanın burada bulunduğunu sezdikten anladı. Çünkü şu it  suratlı Çinliler, Kara Kağan demeğe dilleri dönmediği için kağana &quot;Kieli Han&quot; derlerdi. Yüzbaşı Selçik, kağanın  tehlikede olduğunu görünce onu kurtarmak için başka yol da yoktu. Ah bu kötü yalan ah!... Dedesi yalan  söylediği için Tanrının öfkesi uğrayıp ölmüş, babası da bütün dirliğinde bir yol yalan söylediği için Çuluk  Kağan'ın buyruğuyla öldürülmüştü. Ne kötü talih ki şimdi de kendisi yalan söyleyecek ve yalan söylediği için  Çinliler tarafından öldürecekti. Yüzbaşı Selçik: - &quot;Evet, Kara Kağan benim! Tanımadınız mı it Çinliler?&quot; diye  bağırdı. Sonra atını yüzgeri ettirerek onlara daldı. Çinliler arasında yeniden bir kaynaşma ve haykırışma oldu.  Yüzbaşının üzerine hırsla saldırdılar. Selçik, Yağma boyundan olduğu için çok yakışıklı idi. Çinliler bu yüzden  kağanlığı ona yakıştırmış olacaklar ki yakalamak için saldırıyorlar, fakat baş edemiyorlardı. Çinlilerin bu  yanlışından faydalanan kağan, ardında Yüzbaşı Yamtar'la bir at uşağı olduğu halde onla ı yarmış, kuzeye doğru  at sürüyordu. Arkalarına sekiz on Çinli düşmüştü ama kağan olduğunu bilmedikleri için işi sıkı tutmuyorlardı.<br/>
<br/>
		Yüzbaşı Selçik bir yandan Çinlilerle vuruşurken bir yandan da haykırıyor, Çinliler sövüyor, onlarla alay ediyordu.  Fakat bu alay uzun sürmedi. Önce atı vuruldu. Kendisini sağlam olarak ele geçirmek isteyen Çinliler onun yaya  kaldığı halde dövüşe devam ettiğini ve sağlam denecek durumda bulunmayıp yaralar içinde kana bulanmış  olduğunu görünce ölüsünü utmak için saldırdılar. Selçik bitkin, kan içinde, gücü kesilmiş olarak toprağa  düşerken aklına yurttaki oğlu geldi: &quot;Dedem, babam ve benim gibi acaba oğlum da yalan söyleyerek mi ölecek&quot;  diye düşündü. Bu düşünce Yüzbaşı Selçiğin son düşüncesiydi.<br/>
<br/>
		Kara Kağan, Sekçik'in kazandırdığı zamanla Çinlileri yararak at sürerken Çinliler durumu kavramışlar,  aldandıklarını anlayarak ardından at koşturmağa başlamışlardı. Kağanın atı bütün Türkeli'nde eşi olmayan  yaman bir eşkin attı. Onunla hiçbir at yarışamazdı. Yamtar koşamayacağını biliyordu.<br/>
<br/>
		Sadağında ok kalmamıştı. Yanlarında yarışan at uşağına oku olup olmadığını sordu. Onda da yoktu. O zaman<br/>
<br/>
		kağana şöyle dedi: - Kara Kağan! Biz yağıyı biraz daha o alarken sen yurda ulaş, kağanı sağ oldukça GökTürkeli  yıkılmaz!...<br/>
<br/>
		Sonra at uşağına buyruk vererek geri döndü. Artık iyice kararan bozkırda ikisi birden, kendilerini kovalıdan  Çinlilerin içine daldılar...<br/>
<br/>
		<b>SON GÜLÜŞ</b><br/>
<br/>
		Bozkırdan sanki bir belâ kasırgası esip geçmişti. Kim bilir kaç bin yıldan beri doğup batan güneş, hiçbir zaman  ışıklarını böyle acıklı bir görünüşün üzerine serpmemişti. Dünyanın talihi mi değişmişti? Yoksa yeni bir çağ mı  başlıyordu?<br/>
<br/>
		Savaş alanında on bin Türk cansız yatıyordu. Bunlar Gök Türkeli'nin timsali olan kağan kurtulsun diye ölmüşler,  bu uğurda bir o kadar Çinli'yi de tatlı canlarından ayırmışlardı. Acaba kağan kurtulup budunun başına  geçebilmiş miydi? Bu tasalı düşünceyi artık bu ölüler düşünemiyordu. Bunu düşünenler, şimdi yaralı olarak  Çinliler'e tutsak olan iki üç bin kişiydi.<br/>
<br/>
		Sekiz yerinden delik deşik olmuş olan Kür Şad, ateş dolu gözlerle savaş alanına bakıyordu. On bin Türkle on bin  Çinlinin kanı bozkırı kızartmıştı. Yalancı Çinlinin tuzağına düşerek yenilmişler, yok olmuşlardı. Kaç yıldır sürüp  giden uğursuzluklar yüzünden koca Gök Türk ordusu bitmiş, kala kala şu kan içindeki iki üç bin tutsaktan ibaret  kalmıştı. Kür Şad'ın gönlünde sonsuz bir acı, onulmaz bir sızı yanıyordu. Kağan kurtulmuştu. Fakat acaba Gök  Türkeli'nin başına geçip devleti de kurtulabilecek miydi? Çinliler kağan soyundan olduğu için Kür Şad'ın atını  almamışlardı. Yüksekçe bir yerden savaş arkadaşlarına bakıyordu. Kahraman Bögü Alp, kanlı giyimleriyle,  tulgasız kalmış başı ve sapsarı benziyle bir yiğitlik anıtı gibi duruyordu. Beri yanda bir yüzbaşı, yerde dişlerin  sıkarak sallanıyor, yeniyle alnından akan kanları siliyordu. Bu yüzbaşının bir bacağı kopmuştu. Dağlanmış  sarılmış olmasına rağmen kanı dinmiyor, yağının yanında inlememek için dişini sıkıyor, acıyla başını sallıyor,  kişi gücünün üstünde emek sarfederek çırpınıp duruyordu.<br/>
<br/>
		Onun yanında somurtkan yüzlü Yüzbaşı Sançar kıpırdamadan ayakta duruyor, bir eliyle göğsüne basıyordu. Eli  ve elini bastırdığı yer kan içindeydi.<br/>
<br/>
		Kür Şad bakışlarını biraz daha uzağa çevirdi; yanağındaki kılıç yarasından kan sızan Yüzbaşı Yağmur'un her  zaman, hatta savaşta bile gülümseyen gözleri artık gülümsemiyor, bunlu bakışlarla Yamtar'a bakıyordu.  Yüzbaşı Yamtar koca gövdesiyle toprağın üstünde yatıyor, yüzünü buruşturuyor, ara sıra yavaşça inliyordu.  Alnında ve yanağında derin birer kılıç yarası vardı. Bir kargı sağ kolunu delmiş, bir kılıç da bacağını parçalamıştı.  Bunlar o kadar çok bi şey değildi. İlle şu göğsünü delip küreğinden çıkan ok olmasa... Ok, dağ yüzbaşının  gövdesine saplı duruyordu.<br/>
<br/>
		Yamtar'ın yanında Yüzbaşı Üçoğul bağdaş kurmuş, başını önüne eğmiş, dirseklerini dizlerine dayayarak başını<br/>
<br/>
		elleri içine almış, öylece duruyordu. Omuzu kan içindeydi. Çenesinden aşağıya kan sızıyor, bu kana gözyaşları  karışıyordu.<br/>
<br/>
		Kaftanı parça parça olmuş olan Onbaşı Gök Börü diz çökmüş, eki elini birden sol gözüne bastırmış, belli  olmayan birisine sövüyordu. Gök Börü'nün sol gözü bir okla kör olmuş, avuçlarına kan doluyordu. Paramparça  kaftanının altından gövdesi görünüyordu. Görünen her yerinde bir yara, en aşağı bir çizik vardı. Ötüken delisi  atından düştükten sonra da dövüşmüş, kılıcı düştükten sonra bıçağına el tamış, bıçak tutan eline kılıç yedikten  sonra yumrukla saldırmış, yediği kılıca aldırmamış, kargı dürtüşü ona vız gelmiş, fakat yandan gelen bir ok  gözünü çıkarınca dayanamayarak devrilmişti. Geriye kalan tek gözüyle çevresini görecek hali yoktu. Ne  olduğunu bilmiyordu. Gök Türk ordusunun bittiğini, kendisinin tutsak edildiğini de bilmiyordu. Büyük bir acı  duyuyor, söverek acısını azaltmağa çalışıyordu.<br/>
<br/>
		Biraz daha ilerde, Bögü Alp'in at uşağı Yumru, ölmüş bir yüzbaşının göğsüne başına dayamış, korkunç gözlerle  göğe bakıyor, kesik kesik inliyordu. Onun yanında, yaralara yüzü tanınmaz bir hale gelmiş olan bir çeri, yere  uzanmış, yaraları sızladıkça ıslık çalarak başını kaldırıyor, sonra yine sırt üstü yatıyordu.<br/>
<br/>
		Kür Şad'ın keskin bakışları yarasız bir er aradı. Yoktu. Hafif yaralılar ağırlara yardım edeceklerdi. Başka hiçbir  çare yoktu. On bin ölüyü birer birer tanımağa imkân yoktu ama Şen-king'in ölmediği de muhakkaktı. Acı acı  gülümsedi. Her halde bu kırgından sağ ve sağlam olarak kurtulan tek kişi Şen- king'di. Kendileri can pazarında  iken o korkak Çinli kim bilir nasıl yolunu bulup sıvışmıştı.<br/>
<br/>
		Çevrelerini kargılı, yaylı Çin çerileri çevirmişti. Bunlar tetikte, yaralı Türkleri kolluyorlardı. Daha uzakta asıl  büyük Çin ordusu düzene girmeğe çalışıyor, yaralılarını kaldırıyordu.<br/>
<br/>
		Kür Şad atından güçlükle indi. Güçlükle yürüyerek Yamtar'a yaklaştı. Hafif yaralı bir eri çağırarak onun  yardımıyla Yamtar'ın göğsüne saplı oku güçlükle çıkardı. Soluğu kesilmiş, Yamtar ise bayılmıştı. Ağır yaralıların  kimisi ölüyor, kanı dinmeyen bazıları ölüm haline geliyordu. Kür Ş d bir iki sağlamca eri çağırarak ölülerin  kaftanlarından yırttığı parçaları onlara kavla yaktırıp Yamtar''n göğsünden çıkan oku kızdırdı. Bununla  Yamtar'dan bağlıyarak çevresindeki yaralıların yaralarını dağlamağa başladı.<br/>
<br/>
		Gün batımına bir kargı boyu kalmıştı. Tutsaklar Çin atlılarının ortasında güneye doğru yürümeğe başladılar.  Bekçilik eden Çin çerilerinin sağın-da, solunda asıl Çin ordusu yığın halinde gidiyordu. Kür Şad'ın dağlamalarıyla  birçok yaralı ölümden kurtulmuş, verdiği buyruklarla da hafif yaralılar ağır yaralıların koluna girmişti. Kür  Şad'dan başka hepsi yayan gidiyordu. Aç, susuz olarak; yaraları sızlaya sızlaya Çin'e kadar hep böyle yaya  gideceklerdi. Çin ordusunun yarısı Türkeli'ne baskın vermek üzere ayrılmıştı. Kür Şad yurtta kalan kocamışlarla,  kadınların, çocukların ne olacağını düşünüyor, içinden onları kurtarması için Türk Tanrısı'na yalvarıyordu.<br/>
<br/>
		Birdenbire gözleri Bögü Alp'a ilişti. Bitkin durumda olduğu ha de sırtında birisini taşıyordu: Bu, bacağı kopmuş  olan yüzbaşı idi. Kür Şad atından indi. Bögü Alp'la bakıştılar. Söz söylemiyorlar, bakışlarla konuşuyorlardı.  Yüzbaşıyı ata bindirdiler. Kesik bacağından hâlâ kan akıyor, yüzü gitgide beyazlaşıyordu.<br/>
<br/>
		Sağlam kalan gözüyle de ortalığı iyi göremeyen Ötüken delisi, başka bir çerinin koluna tutunarak yürüyordu.<br/>
<br/>
		Koca Yamtar tek başına sürükleniyor, neler çektiğini de Tanrı ile kendisi biliyordu. Biraz geri kalanları Çinliler  kargı ile saçıyorlardı. Yola çıkalı çok olmadığı halde aralarında sekiz on kişi böylece eksilmişti.<br/>
<br/>
		Bir aralık Kür Şad irkildi. Fatih ve akıncı olarak gittikleri Çin'e şimdi tutsak olarak götürülmek birdenbire  yüreğine bir ağırlık verdi. Az kalsın yeri göğü inleten bir haykırışla bağıracaktı. Yüzü kızardı. Bögü Alp söz  söylemeseydi belki kendinden geçecekti. Binbaşı, at üstündeki yüzbaşıyı göstererek : &quot;Öldü. Bunu bırakıp  yaşılan birisini bindirelim&quot; diyordu. Bacağı kesilmiş olan yüzbaşıyı indirip yere uzattılar. Kür Şad ata binmeğe  en çok muhtaç birisini aramak için başını arkaya çevirmişti ki ortalığı çınlatan bir kahkaha önce tutsakları,  onların ardından da Çinliler'i durdurdu: Yüzbaşı Sançar o ünlü kahkahasını savuruyor, yaralı göğsüne bastıra  bastıra kanlara bulanmış olan ellerini böğürlerine dayayarak sendeliyordu. Başka zamanda olsaydı Sançar'ın  kahkahası bütün orduya da bulaşır, onları da kahkahalarla güldürürdü. Fakat şimdi gülmüyorlar, gülemiyorlar,  içlerinde ince bir telin koptuğunu duyuyorlardı. Bütün tutsakların içine işleyen bu kahkaha iki kişiyi ürpertmişti.  Sançar'ın nadası olan Yüzbaşı Yamtar'la Onbaşı Gök Börü o kahkaha atarken her zaman yaptıkları gibi artık onu  atının sırtına bağlıyarak koşturamayacaklarını anlayınca birdenbire içleri burkulmuştu. Gök Börü'nün tek gözü  şimdi çevresini iyi görüyor, katılan Sançar'ı görüyor, yaya giden savaş arkadaşlarını görüyordu. Çevreler indeki  pusatlı Çinliler onun bütün delilik damarlarını kabarmıştı. Bozkırda gürleyip yayılan bir sesle &quot;Sançar! Sançar! &quot;  diye bağırdı. Sançar aldırmıyor, gülmekten yere diz çökmüş olduğu halde en gür, en şakrak kahkahalarla  gülerek haykırıyordu: - Tanrının işine bak. Tavşan sürüsü Bozkurtlar'ı tutsak etmiş götürüyor. Islak kargalar  doğanları yendi<br/>
<br/>
		be...<br/>
<br/>
		Yamtar, Kür Şad'ın boş atını gözüne kestirerek Sançar'ı bindirmek için izin almak için yaklaşırken kahkahalar  arasında şu sözler tutsakların kulaklarında, beyinlerinde, yüreklerinde çınlıyordu:<br/>
<br/>
		- Gök Türkler'e bak!... Hepsi atsız kalmış... Bir tek atta da bacağı kopuk yüzbaşı gidiyordu... Türkeli'ni bırakıp  Siganfu'ya devlet kurmağa gidiyoruz diyeceğim ama içimizde Kara Kağan yok...<br/>
<br/>
		Sançar'ın kahkahaları üzerine bütün tutsakların, bütün Çin ordusunun durm sı Çinliler arasında bir kaynaşma  yapmıştı. Çin muhafızlarının başbuğu eliyle Sançar'ı göstererek bir şeyler söyledikten sonra birkaç Çinlinin  Sançar'a doğru koştuğu görüldü. Fakat beriki hiç oralı değildi:<br/>
<br/>
		- &quot;Öküz kadar Yamtar'ı keçi kadar Çinli tutsak etmiş, götürüyor&quot; diye katılarak bağırıyor, gözlerinden yaşlar  akıyordu.<br/>
<br/>
		Çinliler'in Sançar'a doğru kötü bir istekle geldikleri belliydi. En öndeki, kargısıyla dürtüş yapmak üzereydi.  Sançar'ın yanında duran Yumru kargıyı eliyle tutarak &quot;Tekdur&quot; diye bağırdı. Zavallı Yumru arkadan gelen ikinci  Çinli'nin başına vurduğu bir vuruşla sendelerken öteki sert bir dürtüşle Sançar'ı kargılamıştı. Sançar yere  kapaklandı. Fakat kahkahası kesilmedi: - Yüzbaşı Sançar'a bak! Uyuz Çinli kendisini sançıyor da koca Gök Türk  bir şey yapamıyor...<br/>
<br/>
		Sançar bunları söylerken gülüyor, gülüyor, katılıyordu. Başka bir Çinli onun hâlâ susmadığını görünce kılıcını  Sançar'ın başına çaldı. Sançar bir daha kapaklandıktan sonra dizleri üstünde yine doğruldu.<br/>
<br/>
		Yine gülüyor, kahkahalarla bağırıyordu: - Ulan, kılıç öyle mi çalınır? Biz bu uyuz itlere mi yenildik be? Yazıklar  olsun...<br/>
<br/>
		Gök Börü ile Yamtar, Sançar'ın çevresindeki Çinliler'e saldırmak üzere bir fırladılar. Bögü Alp bir eliyle birini, b ir  eliyle de ötekini tutarak durdurdu: &quot;Çok geç&quot; dedi.<br/>
<br/>
		Bu sırada Çinliler'den biri sadağından ok çekmiş, Sançar'ı arkadan vuruyordu. Sançar sırtından oku yiyince  kahkahası bir an için kesti. Kaşları çatılarak dimdik ayağa kalktı. Sonra yine sendeleyerek kahkahalar atmağa,  ortalığı çınlatmağa devam etti: - Yüzbaşı Sançar sırtından ok yedi yiyecekler. Vuran da şu it eniği kılıklı Çinli...<br/>
<br/>
		Sançar bunları söyleyerek birkaç ad mattı. Sonra sendeleyerek dizleri üstünde çöktü. Gülmesini kesmemişti.  Sesi hâlâ o gür sesti. Bu sefer başka bir Çinli karşıdan ok çekerek göğsünden vurdu. Yüzbaşı yine ayağa fırladı.  Yine gülüyordu: - Çinli'nin de yiğidi varmış be! Hem de bizim tümenbaşı Şen-king'den daha keskin nişancı...  Kara Kağan seni görse tarkan yapardı...<br/>
<br/>
		Son olarak omzuyla boynu arasına bir kılıç vuruşu yiyen Sançar yan üstü yere düşmüştü. Göğsüne ve sırtına  saplanan oklar onu böyle yan üstü tutuyordu. Üçüncü oku böğrüne yedikten sonra artık bir daha kalkamadı.  Fakat kahkahaları hâlâ çınlıyor, yalnız her an biraz daha yavaşlıyor, zayıflıyor, sönüyordu. Çinliler nöbetleşe  kılıç ve kargı ile vuruyorlar, Sançar güldükçe öfkelerinden kuduracak hale geliyorlardı.<br/>
<br/>
		Bu alaylı kahkahalar yavaş yavaş kesildi, bitti. Bozkırı derin bir sessizlik kapladı. Sonra tek ata Yamtar<br/>
<br/>
		bindirilmiş olduğu ve Gök Börü'nün kolunda Bögü Alp olduğu halde tutsak kafilesi güneye doğru akıp gitti.<br/>
<br/>
		Bozkıra gece inmişti. Gökte parlak bir ay, havada serin bir rüzgâr vardı. Yüzbaşı Sançar'ın oklarla delik deşik,  kılıç ve kargılarla paramparça olmuş gövdesi toprak ananın göğsünde yatıyordu. Yattığı yer kıpkızıl olmuştu.  Güneye dönük olan yüzü hâlâ gülümsüyordu. Bu gülümseyen yüzde Çinlilerle alay eden, kendi kötü talihlerini  yeren, Kara Kağan'a kızan bir anlam vardı. Bu kahkahaların çınladığı yerden çok uzak bir yerde, kahkahaların  göğe yükseldiği zamandan çok zaman sonra, bir yazıcı, Gök Türkler'in torunlarına bildirinceye kadar bu  kahkahalar, bu şanlı alay ve şanlı ölüm unutulup gidecekti.<br/>
<br/>
		Gece, tutsaklar ufukta bile görünmez olduktan çok sonra, gökten melekler indiler. Ötüken'in, bu somurttuğu  zaman söz etmeyen, güldüğü zaman dört yanı çınlatan hem asık yüzlü, hem şakrak yiğidinin, kahraman  Yüzbaşı Sançar'ın topraktan yaratılmış gövdesini toprağa bırakarak çelikten ve ateşten yaratılmış ruhunu göğe  yükselttiler. Şeref ve zafer ilahileri söyleyerek Uçmağa ilettiler.<br/>
<br/>
		Yüzbaşı Sançar Uçmağa varalı on üç yüz yıldan çok oldu. Onun düştüğü meçhul yerde, ay ışıklı yaz gecelerinde  hâlâ ıstıraplı kahkahalar ve şeref ilahileri işitilir. Bu ilahiler rüzgârın çıkardığı sestir. Onu herkes işitir. Fakat o<br/>
<br/>
		ıstıraplı kahkahaları herkes duyamaz. Onun yankılarını uzak, yakın ellerden, ancak içinde Tanrı Dağı'nın odu  yanan gönüller sezer. Bu ıstıraplı kahkahalar Yüzbaşı Sançar'ın soyu, onun düştüğü yerde zafer töreni  yapıncaya kadar yıllarca, belki yüzyıllarca sürüp gidecek.<br/>
<br/>
		<b>ÜÇÜNCÜ BÖLÜM</b><br/>
<br/>
		<b>BİR YIL SONRA</b><br/>
<br/>
		Kara Kağan, üzüntüden sararıp solmuş olan yüzüne daha acı bir anlam veren bunlu bakışlarını bir yere dikmiş,  uzun zamanda beri kıpırdamadan duruyordu. Son yılda başından geçenler yıldırım hızıyla gözlerinin önünden  uçup gidiyordu. Hepsini gönül sızılarıyla hatırlıyor, fakat üç aydır tutsak olduğu aklına geldikçe bu sızı  dayanılmaz bir hal alıyordu. Pusatsız olarak tek başına Işbara Han'ın yanına geldiği zaman onu çadırında sayrı  bulmuş, kendi yurduna dönmek istediği anda da, tebaası olarak elinde kalmış olan yüz bin çocuk, kadın ve  kocamışın Çinlilere tutsak düştüğünü öğrenmişti. Işbara Han'ın yanında yirmi çeriyle üç dört bin kadın ve çocuk  vardı. Bir tek atları kalmamıştı. Böyle bir durumda iken Çin ordusu çıkagelmiş, yirmi erle birkaç kadın ve çocuk  Kara Kağan'la Işbara Han'ın başkanlığında uzun bir ok savaşı yapıp son oklarını attıktan sonra tutsak  düşmüşlerdi.<br/>
<br/>
		Kara Kağan tutsak olarak Siganfu'ya nasıl geldiğini bir türlü hatırlayamıyordu. Bir Türk Kağanının tutsak  düşmesi nasıl oluyor da Tanrıyı öfkelendirmiyor ve gökten belâ yağmıyor diye şaşıyordu. Üç aydır her gün  gururu kırılıyor, şerefine kamçı vuruluyor, içine ağu akıtılıyordu. Oturması için kendisine verilen konağın, Çin  kağanının hademeler başı-nın evi olduğunu öğrenince yıldırımla vurulmuşa dönmüş, geceleyin dili söz  söylemez olmuş, kolu tutmamıştı. Sabaha kadar külçe halinde yat-tıktan sonra biraz kendine gelmiş, fakat kolu  eski gücünü elde edememişti.<br/>
<br/>
		Bozkırda, sonsuz yaylada at koşturmağa, açık havada yaşamağa alışmış olan kağana Çin başkenti zindan gibi  geliyordu. Oturduğu konağın büyük bahçelerine, süslü çiçeklerine, havuzlarına bakmıyordu bile. Yalnız derin  derin, acı acı düşünüyordu.<br/>
<br/>
		Kara Kağandan hiç ayrılmayan Uluğ Tarkan, yetmiş yılın eğemediği, fakat tutsaklığın çökerttiği omuzlarıyla  odaya girerek yere diz vurduğu zaman Kara Kağan elemli gözlerini ona çevirdi:<br/>
<br/>
		- &quot;Uluğ Tarkan! Beni artık kağanmışım gibi selâmlama! Bir tutsağa saygı gösterilmez&quot; dedi. Koca Tarkan,  kırışmış yüzünün ortasında hâlâ sert bakan gözlerini yere dikti:<br/>
<br/>
		- Zamanı Tanrı yaratmış, kişi oğullarını onun içine pusatsız atmıştır. Kılıç, kargı, ok... Bunlar ancak kişi  oğullarına karşı işe yarar. Tanrı bize ölüm verdiyse, Türk budununu, kutsuz kıldıysa bunu önlemek için  çalışalım. Tutsak da olsan sen yine Gök Türk Kağanısın. Ben de senin lalan ve Uluğ Tarkan'ım.<br/>
<br/>
		Kağan cevap vermedi. Kendisine geçmişi hatırlatan her şey içini kedere boğuyordu. Beyni iki nokta arasında  yıldırım gibi işliyor, yüreğini oyuyor, onu ölüme götürüyordu: Gök Türk Kağanlığı ve tutsaklık...<br/>
<br/>
		Uluğ Tarkan yeniden söze başlamıştı:<br/>
<br/>
		- Çin kağanı, Tulu Han'a da özel çeri komutanlığı verdi. Fakat Tulu Han bunu beğenmedi. Çünkü Işbara Han'ın  da özel çeri komutanı olduğunu, kendisinin ondan daha üstün bulunduğunu düşünüyor.<br/>
<br/>
		Kara Kağan, Uluğ Tarkan'a bakıyordu. Bakışlarında bir sorgu vardı. Tarkan devam etti:<br/>
<br/>
		-Tulu Han kağanlık umuyordu. Çin kağanı onun bu komutanlığa hiç kıvanmadığını görünce kendisine ayrıca  Peping şehrinin beğliğini verdi. Yarın yola çıkacak.<br/>
<br/>
		Kara Kağan belli belirsiz gülümseyerek sordu: - Lala! Bunları bana niçin anlatıyorsun?<br/>
<br/>
		- Çünkü Türk kağanısın!<br/>
<br/>
		- Ordusuz, çerisiz, pusatsız, ülkesiz Türk kağanı...<br/>
<br/>
		- Çerin burada tutsak olmuş, seni bekliyor. Pusatların Çin depolarında. Ülkende de Sırtarduşlar oturuyor. Bir  gün bunların hepsi kurt başlı sancağın gölgesinde birleşecektir<br/>
<br/>
		- Biz o günü göremeyeceğiz.<br/>
<br/>
		- Oğullarımız görür. Oğullarımızda görmezse torunlarımız görür.<br/>
<br/>
		Kara Kağan birdenbire ayağa kalktı. Ötüken'de olsaydı bu kalkış büyük bir öfkeyi anlatırdı. Şimdi ise yalnız  dayanılmaz bir acıyı gösteriyordu. Uluğ Tarkan bunu sezdi ve yağabildiği kadar sakin bulunmağa çalışarak şunları  söyledi: - Işbara Han'la Kür Şad seni görmeğe gelecek.<br/>
<br/>
		Kara Kağan, Işbara Han'ı çok severdi. Kendisine sonuna kadar sadık kalmış olan Işbara Han iyi ahlâkı, yiğitliği,  yakışıklılığı ile her gittiği yerde kendisini sevdiren birisiydi. Nitekim Çinliler bile onu sevmiş, Çin kağanı kendi  özel çerilerinin komutanı yapacak kadar güven göstermişti. Işbara Han bu rütbeyi kendi budununun aleyhine  çalışmadan elde etmişti. Aykırıları bağdaştırmak her kişinin başaracağı iş değildi.<br/>
<br/>
		Kara Kağan, Kür Şad'a daima biraz çekingen davranırdı. Bu da galiba Tulu Han'ın kardeşi olduğu içindi. Kür Şad  hiçbir zaman Tulu Han'la işbirliği yapmamış olduğu halde Kara Kağan nedense ona ısınamıyordu. Kür Şad,  kağanlığı kurtarmak için büyük fedakârlıklar yapmıştı. Fakat Kara Kağan ona, Işbara Han'a güvendiği kadar  güvenemiyordu.<br/>
<br/>
		İkisi birlikte geldiler. Onu, Ötüken'de kağanı selâmlar gibi selâmladılar. Sonra büyük bir ciddiyetle, Gök Türk  kağanlığı varmış gibi konuşmağa başladılar. Bütün bunlar Kara Kağan'ı yaralıyordu. Acı bir sesle, artık bu gibi<br/>
<br/>
		şeyleri konuşamayacağını, çünkü üç aydan beri tutsak olmanın utancını hâlâ silemediğini anlattı.<br/>
<br/>
		Işbara Han, bu sözler üzerine, kağanın acısına saygı gösterip susmuş, Kür Şad ise yüzü kıpkırmızı olduğu halde  ayağa kalkmıştı:<br/>
<br/>
		- &quot;Sen üç aydır tutsak bulunuyorsun. Bizimki bir yıl oldu. Acıya kapılıp her şeyden elimizi çekersek kağanlığı kim  diriltecek? Onun yıkılmasında hepimizin suç payımız var. Dirilmesinde de hepimizin emeği olmalıdır&quot; dedi.<br/>
<br/>
		Kağan, bozgundan önce de yeğeni ile böyle bir tartışma yaptığını hatırladı. Sonuna kadar savaş taraflısı olan  Kür Şad hep aşırı söyler, aşırı düşünür, aşırı iş yapardı. Kara Kağan ona söz etti: - Kağanlığı yıkan Tulu Han  olmuştur.<br/>
<br/>
		Bu sözlerde Tulu Han'ın kardeşi olan Kür Şad'a karşı da bir öfke kıvılcımı gizliydi. Kür Şad bunu anlamakta  gecikmedi:<br/>
<br/>
		- Kara Kağan! Gök Türk Kağanlığını yıkmakta sen de Tulu Han'dan aşağı kalmadın! Kağan, başına bir kılıç  yeseydi, bu kadar sarsılmazdı. Sesini yükseltti:<br/>
<br/>
		- Kağanlık tahtı için Çinlilerle gizlice anlaşan senin kardeşin değil miydi?<br/>
<br/>
		- Çinlilerce anlaşan benim kardeşimdi. Babam kağanı ağulayan Çinli İ-çing Katunla evlenip, onun keyfince Türk  ordusunu savaşa sürüp çıkaran da amcamdı.<br/>
<br/>
		Kara Kağan, Işbara Han, Kür Şad ve Uluğ Tarkan bakışarak sustular. Sonra Kür Şad, savaş günlerinde buyruk  veren sesiyle söze devam etti:<br/>
<br/>
		- Şen-king serserisini tümenbaşı yapan sen değil misin? Ötüken'deki tutsak Çinliler kime güvenerek şımardılar?  Tulu Han güçsüz ordusuyla yenildi diye onu neden zincire vurdurdun? Çin'le anlaştığı halde onu neden  öldürtmedin?<br/>
<br/>
		Kağan elini kaldırarak &quot;Yeter&quot; diye bağırdı. Sonra ayağa kalkarak:<br/>
<br/>
		- &quot;İ-çing Katun'la evlenişim Türk türesine uymak içindir. Ağa ölünce ini (erkek kardeş), yenge ile evlenir.  Bilmiyor musun?&quot; diye sordu.<br/>
<br/>
		Kür Şad karşılık verdi:<br/>
<br/>
		- Biliyorum. Kağanı öldürenin öldürüldüğünü de biliyorum.<br/>
<br/>
		- Kür Şad! Tulu Han'ın elçisi gibi konuşuyorsun.<br/>
<br/>
		- Hayır! Bozkurt soyundan bir Türk Şadı gibi konuşuyorum. Kara Kağan'ın sesinde alaylı bir titreyiş belirdi.  - Onun için mi Çin kağanının Tulu Han'ın buyruğunda olan özel çerisinde subay oldun?<br/>
<br/>
		- Takındığım kılıç Çin kağanı için değil, Türk budunu için çekilecektir.<br/>
<br/>
		-Tulu Han'ın kardeşi olmasaydın bu sözlerine inanırdım.<br/>
<br/>
		Bu sözlerdeki aşağılama Kür Şad'ın yüzüne bir kılıç gibi çarptı. O anda şırak diye keskin bir ses işitildi: Kür Şad  yıldırım hızıyla kılıç çekip kağana doğru bir adım atmıştı. Bu çabuk davranış Işbara Han'la Uluğ Tarkan'a  kılıçlarına doğru el attırmış, Kara Kağan ise taş gibi kıpırdamadan olduğu yerde durmuştu.<br/>
<br/>
		Uzun bir an, Kür Şad'la kağan odlu gözlerle bakıştılar. Sonra Kür Şad bir adım daha atarak:<br/>
<br/>
		- &quot;Senin Türk kağanı olduğunu unutmuşum&quot; dedi. Kınından çektiği kılıcını, bütün dirliğinde ilk defa kana  bulamadan yine kınına sokuyordu. Sonra çok yavaş bir sesle sözlerini tamamladı:<br/>
<br/>
		- Zaman doğruyu da, eğriyi de gösterecek.<br/>
<br/>
		Kür Şad bunu söyleyerek çıkıp gitti. Susuyorlardı. Kağan bir şey söylemek istediği halde susuyor, Işbara Han bir  şey saklayarak susuyor, Uluğ Tarkan her şeyi bildiği için susuyordu.<br/>
<br/>
		Uzun zaman sustuktan sonra Kağan, yüzü bunlu olduğu halde oturup ötekilere de oturmalarını işaret etti. O  zaman Işbara Han, gergin sinirleri biraz gevşeten şu sözleri söyledi:<br/>
<br/>
		- Bu sabah da Tulu Han'la tartışıp ona bıçak fırlattı. Tanrı'ya şükür ki Tulu Han kolundan aldığı küçük bir yara ile  savuşturdu. Yoksa... Türkler birbirine girdiler diye Çinliler çok sevineceklerdi...<br/>
<br/>
		<b>CAN ACISI VE GÖNÜL ACISI</b><br/>
<br/>
		Yamtar, kemerini kastığı zaman iyice arıklamış olduğunu anladı. Ötüken'deki kıtlıkta bile bu kadar  incelmemişti. Bir ağacın dibine bağdaş kurarak bunun niçin böyle olduğunu düşünmeğe başladı. İstediği kadar  doymuyordu. Siganfu şehrinin çevresine yerleştirilmişlerdi. Çinliler kendilerine toprak vererek ekip biçmelerini  söylemişlerdi. Yamtar ektiğini biçene kadar daha nice aylar geçecekti.<br/>
<br/>
		Türkeli'nde de toprak ekerlerdi ama bütün yiyecekleri yalnız toprağa bağlı değildi. Av avlarlar, kuş kuşlarlar,  kımız yaparlar, koyun, dana keserlerdi. Burada bunlar yoktu. Ağaçlardan yemiş topluyorlardı ama bir ağacın  yemişi Yamtar'ı en çok iki gün besliyordu. Son savaşa girerken geride bıraktıkları çoluk çocukları da tutsak<br/>
<br/>
		olarak Siganfu'ya getirilmişti. Şimdi Yamtar hem kendisini hem de sekiz yaşındaki kızı ile yedi yaşındaki oğlunu  beslemeğe mecburdu. Bu üzüntü yetmiyormuş gibi bir de ağaçtan yapılmış Çin evlerinde oturmak ona pek ağır  geliyordu. Bu Çinliler de ne biçim yaratıklardı! Canları yer değiştirmek istese de bu evler taşınmazdı ki  götürsünler. Türkler'in o güzel derme evleri nerde, bu tahtadan çakılmış evler nerde? Çaresiz Yamtar da şimdi  ağaç kurdu gibi bu ağaçtan yapma evin içinde yatmağa alışmak için uğraşıyordu. Hele ata binip kırlarda  koşturamamak... Bunların hepsine dayanacaktı. İlle şu tutsaklık olmasa...<br/>
<br/>
		Tutsaklık pek gücüne gidiyordu. İt yerine koymadığı, bir yakalasa boynunu koparabileceği cılız, suratsız,  karganmış Çinliler Yamtar'a buyruk veriyorlardı. Öteki Türkler gibi kendisine de bir tarla verdikleri zaman bir  Çin subayı, yanında kocamış, bunak bir Çinli olduğu halde Yamtar'a gelip gûya tarlanın nasıl ekileceğini  öğretmişti. Yamtar tarlanın nasıl belleneceğini; buğdayın, darının nasıl ekileceğini biliyordu. Çinlilere bu işi  bildiğini söylediği zaman kendisiyle alay etmişler: - &quot;Bu iş barbar işi değil, ok atmağa benzemez. Hele akına  hiç...&quot; demişlerdi.<br/>
<br/>
		Saf yürekli Yamtar içinden : &quot;Belki Çinlilerin ekip biçmesi başka türlüdür&quot; diye düşünerek öğrenmeğe razı  olmuş, &quot;Peki, öğret de göreyim&quot; demişti. Fakat Çinlinin tarlaya bel vurması hiç de başka türlü değildi. Üstelik  güçsüz kollarıyla, beli derine saplayamıyor, toprağı çabuk kaldıramıyor, hızlı iş göremiyordu. Yamtar &quot;Ver  bakalım şunu&quot; diyerek beli Çinlinin elinden almış, onun fal taşı gibi açılan gözleri önünde ustalık ve çabuklukla  tarlayı bellemeğe başlamıştı. Beli elinden bırakırken Çinli subaya:<br/>
<br/>
		- &quot;Sen şu işi bırak da bana şu ağaçtan evde nasıl yatılacağım öğret&quot; demiş; onunla çadır mı, tahta ev mi daha  iyidir diye uzun bir tartışma yapmıştı.<br/>
<br/>
		Çin subayı giderken bu işe alıştıktan sonra Çin dilini öğreneceğini söyleyince Yamtar şaşırmış: - &quot;Ne? Çin dili  mi? Çin dili olur mu be?&quot; diye haykırmıştı.<br/>
<br/>
		Yamtar o zamana kadar Çinlilerin ayrı bir dili olacağını düşünmemişti. Çinlilerle hiç yüz yüze konuşmamıştı.  Şimdiye dek Çinlilerle kılıç ve ok diliyle konuşup pek güzel anlaşmıştı. Şimdi ise karşısındaki kendisine Türkçe  söylüyordu.<br/>
<br/>
		Yamtar'ın Çin dili olur mu diye haykırması üzerine Çin subayı da şaşırmıştı: - Benimle eğleniyor musun? Elbette  Çin dili olur.<br/>
<br/>
		- Çin dili varsa bana ne? Neden öğrenecekmişim?<br/>
<br/>
		- Çinlilerle konuşup anlaşmak için.<br/>
<br/>
		- Seninle konuşup anlaşıyorum ya.<br/>
<br/>
		- Ben Türkçe bildiğim için benimle anlaşıyorsun. Çinlilerin hepsi Türkçe bilmiyorki...<br/>
<br/>
		- Canım! Ben de Çinlilerin hepsiyle konuşacak değilim ya. Sen yeter de artarsınbile.<br/>
<br/>
		- Başka bir Çinli ile konuşmak gerekirse?<br/>
<br/>
		- Bu da dert mi? sen gelip dilmaçlık yaparsın.<br/>
<br/>
		- Sen ne söz anlamaz kişisin? Ben işimi gücümü bırakıp sana dilmaçlık mı edeceğim? Ya ben gidersem? Ya  Türkçe bilmeyen bir subay gelirse?<br/>
<br/>
		Yamtar biraz düşünmüş, sonra Çin dilini öğrenmek pek gücüne gittiğinden:<br/>
<br/>
		- &quot;Bana bak! Ben Çin dilini falan öğrenmem. Çinliler Türkçe öğrensinler&quot; diye cevap vermişti.<br/>
<br/>
		İşte o günden beri aylar geçtiği halde Çince bir tek söz öğrenmemişti. Şu mendebur Çinceyi öğrenmek şöyle  dursun, nerde ise ata binmeği, ok atmağı, güreşmeği de unutacaktı. Gök Türk ordusunda yüzbaşı olduğu halde  burada bayağı kişiler gibi yalnız tarla bellemek, ürün satmak, elde ettiği akça ile başka şeyler almakla mı  gününü geçirecekti? Yamtar bu kara düşünceler içinde bunalmakta iken yanına Gök Börü gelip çöktü. Son  bozgunda gözünün birini kaybeden Ötüken delisi, kıtlıklardan artakalan iki çocuğundan birini de tutsaklık  kargaşalığında yitirmiş; ölüsünden, dirisinden haber alamamıştı. Yedi yaşındaki oğluyla birlikte Yamtar'a komşu  eve yerleşmiş tarlasını bellemeğe başlamıştı. Tek gözle dünyaya bakmak hiç de hoş değildi. Bir gün Yamtar'a:<br/>
<br/>
		- &quot;Tek gözle kişi iyi göremiyor. Fakat bu pis Çin şehrinde tutsak olduğumuzu görmek için o bile fazla&quot; demişti.  Şimdi iki anda yanyana oturuyorlar, gönüllerinde bir duygu tepkisi, beyinlerinde düşünce çalkantısı olduğu  halde konuşmadan dalgın gözlerle ileriye, belirsiz bir yere bakıyorlardı. Neden sonra Gök Börü, ağır bir yükü  silkeler gibi söze başladı:<br/>
<br/>
		- Yamtar! Tulu Han'ın Peping'e giderken yolda öldüğünü işittin mi?<br/>
<br/>
		- Hayır!<br/>
<br/>
		- Ağzından kan boşanıp ölmüş. 29 yaşında idi. Çin kağanı da Tulu Han'ın oğlu Urku'yu onun yerine Peping beği  yaptı.<br/>
<br/>
		Yamtar, Gök Börü'nün yüzüne baktı. Gök Börü bu bakışın ne demek olduğunu anlamıştı:<br/>
<br/>
		- &quot;Urku şimdi 14 yaşında ama gürbüz, yiğit bir tigin Dedesi Çuluk Kağanı andırıyor&quot; diye sözünü tamamladı.  Yeniden sustular. Birdenbire Gök Börü'nün oğlu çıkageldi. Üç Çinlinin kendisini aradığını söyledi. Deminden  beri sükûnetle konuşan Gö Börü'nün delilik damarları birdenbire kabarmıştı:<br/>
<br/>
		- &quot;Albız alsın! Bu itler yine ne istiyorlar?&quot; diye bağırdı. Sonra fırlayarak hızla yürümeğe başladı. Yamtar bu gidişi  hiç beğenmemişti. Yerinden kalkacak hali olmadığı halde isteksizlikle bir davrandı. O da ağır ağır Gök  Börü'nün evine doğru gitmeğe başladı.<br/>
<br/>
		Deli Gök Börü öfkeyle evinin bahçesine gelince karşısındaki üç Çinliye sert sert baktı. Biri subay, biri erdi.  Birinin de dilmaç olduğu anlaşılıyordu. &quot;Ne istiyorsunuz&quot; diye bağırdı. Dilmaç:<br/>
<br/>
		- &quot;Gök Börü sen misin?&quot; diye sordu.<br/>
<br/>
		- Benim! Ne diyeceksen çabuk de de yıkılıp git!<br/>
<br/>
		Gök Börü'nün bağırarak öfkeli öfkeli konuşması üzerine dilmaçla subay Çince bir şeyler konuştular. Dilmaç:<br/>
<br/>
		- &quot;Sen tarların hepsini bellememişsin. Subay beş güne kadar bellemen için sana buyruk veriyor&quot; dedi. Gök Börü  şaşırmıştı. Sağına, soluna, gerisine baktı. Sonra dilmaca döndü:<br/>
<br/>
		-Anlamadım. Kim buyruk veriyor?<br/>
<br/>
		- Subay.<br/>
<br/>
		- Hangi subay?<br/>
<br/>
		- İşte bu, yanımızdaki subay.<br/>
<br/>
		- Ne buyruğu veriyor?<br/>
<br/>
		-Tarlayı bellemen için buyruk veriyor.<br/>
<br/>
		- Senin tarlanı.<br/>
<br/>
		- Ulan sen ne söylüyorsun? Benimtarlama bu keçi kılıklı subay ne karışıyor? Dilmaç yeniden Çince bir şeyler  konuştu: sonra:<br/>
<br/>
		- Subay diyor ki: Tarlaları Türkler'e biz verdik. Tutsak oldukları için de onlara istediğimiz buyruğu verebiliriz.  Bundan başka subay dedi ki...<br/>
<br/>
		Çinli dilmaç sözünü bitiremedi. Sırıttı. Gülmeğe başladı. Gök Börü, Çinlinin gülmesine büsbütün kızarak  bağırdı:<br/>
<br/>
		- Söylesene! Başka ne dedi?<br/>
<br/>
		- Dedi ki: Bu Türk tek gözüyle bu kadar yüksekten konuşuyor. Ya iki gözü de olsa acaba ne kadar yüksekten  konu şacak?<br/>
<br/>
		Gök Börü en duygulu yerinden vurulmuştu. Birdenbire çılgına döndü. Çin subayına yönelerek:<br/>
<br/>
		- &quot;Tek gözlü onbaşı Gök Börü'yü beğenmiyor musun?&quot; diye bağırdı. Sonra kudurmuş gibi haykırışına devam  etti:<br/>
<br/>
		- itlerin de iki göz var ama bu onları it olmaktan kurtarmıyor!<br/>
<br/>
		Dilmaç ürkmüştü. Bir adım geriledi. Subay kılıcına el atıp kınından dört parmak sıyırdı. Gök Börü kıpkırmızı  kesilmişti:<br/>
<br/>
		-Tutsaklığımı ne diye başıma kakıyorsun? Senin gibi nice köpekleri tepeledim. Kılıç, kından öyle yarım  yamalak sıyrılmaz uğru kılıklı!... Senin kılıcın tek gözlü Onbaşı Gök Börü'nün derisini kesmez, anladın mı?<br/>
<br/>
		Gök Börü'nün sesi çevrede çın çın ötüyordu. Birdenbire Çin subayının üzerine atıldı. O daha kılıcını çekmeğe  vakit bulamadan sol yanağı üzerine çelik gibi tokadını indirdi. Türk usulü inen bu tokat Çin subayını yere  sermeğe yetmişti. Dilmacın bağırtısı arasında öteden beriden bir sürü Çinli koşuşurken,<br/>
<br/>
		yanlarındaki Çin eri de kılıcını Gök Börü'nün koluna indirip kan içinde bırakmıştı. Ötüken delisi, küçük bir  çocuktan koluna çomak yiyerek biraz canı acıyan bir adam gibi Çinliye baktıktan sonra kendisine doğru gelen  Çinlileri şöyle bir süzdü. Sonra: - &quot;İşte şimdi hepiniz birden epey bir şey edersiniz&quot; diye haykırdı ve onlara  doğru atıldı.<br/>
<br/>
		Arkadan gelmekte olan Yamtar yalnız tokadın sesini duymuş ve sesinden bunun bir Türk tokadı olduğunu  anlayarak Gök Börü'nün bir iş karıştırmakta olduğunu kestirip adımlarını hızlandırmıştı. Fakat Yamtar geç  kalmıştı: Yedi sekiz Çinli, Gök Börü'yü yaka paça götürüyorlardı. Yamtar'ın gözlerine Çin subayının morarıp  şişmiş yüzüyle burnundan kan boşanan bir Çinli, kulaklarına da Gök Börü'nün: &quot;Bu, tek gözümün hakkı. Ötekini  vermek için de on tanenizi tamuya gönderdim&quot; diye haykıran sesi çarptı.<br/>
<br/>
		Gök Börü o geceyi kapkaranlık ve ıslak bir zindanda elleri bağlı ve aç geçirdikten sonra ertesi gün bir Çin  kumandanının karşısına çıkarıldı. Bir gün önce dövüştüğü Çinlilerle dilmaç orada idiler. Kumandan, bir Çin  subayına pusatla saldırmanın ölüm cezasıyla karşılık göreceğini bilip bilmediğini sordu. Gök Börü elleri  çözülmeden bir şeye cevap vermeyeceğini kesin bir durumla anlattığından kumandanın buyruğuyla elleri  çözüldü. Kılıç yarası almış olan kolu bütün gece bağlı kalmaktan uyuşmuştu. Gök Börü kolunu uğuşturarak  cevap vermeğe başlamış ı:<br/>
<br/>
		- Bende pusat olsaydı bunların hepsini yok ederdim. Kumandan asık bir yüzle sordu:<br/>
<br/>
		- Şu Çin subayının yüzüne bir pusatla, hiç olmazsa bir taş veya demirle vurduğun anlaşılıyor. Yalan söyleme.  Doğruyu söylersen cezan azalır.<br/>
<br/>
		Gök Börü omuzlarını silkti:<br/>
<br/>
		- Ben onun yüzüne atadan gördüğüm gibi bir tokat vurdum o kadar... Kumandan öfkelenmişti:<br/>
<br/>
		- &quot;Yalan söyleme. Ben sana doğruyu söyletmesini bilirim&quot; diye bağırdı. Gök Börü de öfkelenmişti:<br/>
<br/>
		- Ulan! Ne direnip duruyorsun! İnanmıyorsan gel sesin de yüzüne bir tokat vurayım. Derini patlatıp avurdunu  şişiremezsem Türk'üm diye gezmem!...<br/>
<br/>
		Dilmaç bu sözleri Çinceye çevirmeğe korktu. Gök Börü'ye bir adım daha yaklaşarak yumuşak ve edepli bir  cevap vermesini söyledi. Ötüken delisi yalancılıkla suçlandırılmağa fena halde içerlemişti. En kısa bir anda  şimşek gibi bir tokadın şakladığı ve dilmacın yere çarpılarak serildiği görüldü. Bayılmıştı.<br/>
<br/>
		Gök Börü Çin kumandanına dilmacın kanayan, şişen moraran suratını göstererek:<br/>
<br/>
		- &quot;Gördün mü mankafa? Uğru kılıklı bir Çinlinin uğursuz yüzünü ezmek için pusat gerekir mi imiş?&quot; diye  bağırıyordu.<br/>
<br/>
		Kumandan kendisine yapılan bu saygısızlıktan dolayı büyük bir kızgınlığa kapıldı. Gök Börü'yü tutturarak  yeniden bağlattı. Sonra dilmacı ayıltarak onunla Gök Börü'ye şu korkunç kararı bildirdi:<br/>
<br/>
		- Çin kağanının buyruğunu dinlemeyerek tarlanı sürmediğin, Çin kağanının bir subayına el kaldırmak  küstahlığında bulunduğun ve Çin kağanının saray kumandalarından birinin karşısında saray dilmaçlarından  birine vurmak gibi büyük bir cüretkârlık yaptığından dolayı yüz kırbaç yiyecek ve öteki gözün de çıkarılmak  suretiyle sana yakışan sonuca çarptı lacaksın!<br/>
<br/>
		Gök Börü bu sözleri ürpermeden dinledi. Sonra kumandan Çang-Çung'a : - &quot;Ben iki gözüm kör olduğu halde  de sizin en yiğidinizin hakkından gelirim&quot; dedi.<br/>
<br/>
		Onbaşı Gök Börü meydanlıkta bir kütüğe bağlanıp yarı beline kadar soyulduktan sonra kırbaçlanmağa başladı.  Arkasında karşılıklı durmakta olan iki Çinli, kırbaçlarını olunca güçleriyle nöbetleşe indiriyorlar, toplanmış  olanlar da bağırarak, haykırarak, söverek kırbaççıları kışkırtıyorlardı. Gök Börü ses çıkarmadan kırbaçları yiyor,  sırtında kızıl izler oluyor, bu izlerden kan sızıyordu. Gök Börü ses çıkarmadıkça kırbaç vuranlar daha sert  vurmağa çalışıyorlar, bakanlar ulur gibi bağırarak, yiğit Türk'e daha çok sövüyorlar, yumruk sıkıyorlar, onun  dövülmesinden sevinç duyuyorlardı. Meydanlık çok kalabalıklaşmıştı.<br/>
<br/>
		Bu duygusuz kalabalık arasında yalnız bir kişi yaşlı gözlerle bu sahneye bakıyor, dudaklarını ısırıyor, bir ya ndan  da inci gibi yaşlar yanaklarından aşağı yuvarlanıyordu. Bu, gerilerde yüksekçe bir yere ilişmiş olan, Gök  Börü'nün oğlu, yedi yaşındaki Sungur idi.<br/>
<br/>
		Yüz kırbaç bitmiş, Gök Börü gık dememişti. Sungur daha neler olacağını bilmiyordu. Yakılan ateşe bir takım  demirlerin sokulup çıkarılmasından da bir şey anlamamıştı.<br/>
<br/>
		Fakat Gök Börü'ye son kırbaçlar vurulurken gelen Yamtar olacak işi anlamıştı. Sungur'un da bunu görmesini  istemiyordu. Onu yakalayarak kucağına aldı. Çocuk gitmek istemiyordu:<br/>
<br/>
		Yamtar titriyorken bir sesle cevap verdi:<br/>
<br/>
		- Kalmayalım Sungur! Baban birazdan gelecek!<br/>
<br/>
		Sonra, gürbüz bir çocuk olduğu halde, kendi kucağında küçücük kalan Sungur'u kavgıyarak yürümeğe başladı.  Sungur, yanağını Yamtar'ın yanağına dayamıştı. İkisin de yüzü ıslaktı.<br/>
<br/>
		O gece Yamtar, Sungur'u kendi evinde kendi çocuklarıyla bırakarak Gök Börü'nün evinde kaldı. Geceleyin Çin  kumandanlığı yapısına giderek Gök Börü'yü almıştı. Artık dünyanın ışıklarına ve renklerine iki gözü de  kapanmış olan andasının kolundan tutarak onun evine gelirken üzerine yıldırım düşmüş iri bir ağaca  benziyordu. Kan kardeşinin yardımına koşamamış olmaktan doğan bir iç acısı, Gök Börü'nün gözünü kızgın  şişle çıkaran acıdan aşağı değildi. Kendinden utanıyordu. Ay ışığı altında eğri büğrü sokaklardan sert adımlarla  yürüyen bu iki kara bahtlıdan biri, iri ve gözleri gören Yamtar ağır bir manevi yük altında çökmüş gibi  ilerlerken; öteki Ötüken'in kahraman delisi, baş eğmeyen Gök Börü, artık sonsuz karanlığa gömülmüş olan yiğit  onbaşı, Tanrı'ya bakar gibi hafifçe göğe çevrilmiş olduğu halde dimdik, vakarlı ve heybetli adımlar atıyordu.<br/>
<br/>
		<b>FİLOZOF ŞEN- MA</b><br/>
<br/>
		Yamtar şimdi daha ağır bir yük altında idi: Gök Börü'nün tarlasını ekip biçmek, andasına ve andasının oğluna  bakmak da artık kendi görevleri arasına girmişti. İlk günlerde öteki Türkler'den epey süt, yoğurt, et bularak  Gök Börü'yü beslemiş; çabuk iyileştirmeye çalışmıştı. Gök Börü birkaç gün yatıp bir yere çıkmamış, sonra her  gün tarlasına çıkarak bir ağacın altında oturmayı âdet edinmişti. Hemen hemen hiç konuşmuyordu. Sırtını  ağaca veriyor, başını ağaca yaslıyor; sabahtan akşama kadar öylece kalıp düşünüyordu. Pek az yemek yiyordu.  Yalnız sık sık Sungur'u çağırıyor, ne yaptığını soruyor, Sungur yaptığı işi veya bir şey yapmadığını söyleyince  &quot;peki&quot; diyip sessizliğe dalıyordu. Yamtar onun içinde ne büyük kasırgalar estiğini anlamıştı. Çok  konuşmamanın, hattâ onu avundurmaya çalışıp öfkelendirmenin; içinin ince tellerine dokunmamanın doğru  olacağını biliyordu. Günde üç dört kere yanına geliyor, yemeklerini Gök Börü ile yiyor, bu arada ona birkaç şey  söylüyordu. Yamtar andasını sevindirecek haberler vermeğe çalışıyor, hoşlanmayacağını sandığı şeyleri ondan  saklıyordu.<br/>
<br/>
		Böylelikle bir yıl daha geçti. Gök Börü artık duygularıyla gözlerinin yokluğunu gidermeğe başlamıştı. Evinden  tarlaya yahut Yamtar'ın evine giderken yolu pürüzsüz yürüyor, yaklaştığı yerde birisi olup olmadığını seziyordu.<br/>
<br/>
		Şimdi bütün zamanını oğlu Sungur'la Yamtar'ın oğlu Göktaş'a güreş dersi vermekle geçiriyor, onları  güreştiriyor, onların birbirlerine yaptıkları oyunları, gözleri görmediği halde şaşılacak bir sezgi ile anlıyor,  yanlışlarını düzeltiyordu. Bazan Yamtar da geliyor, o da derslere karışıyor; hatta küçüklerle elense ederek  onların isteğini arttırıyordu. Küçük güreşçiler bir ayda işi ilerle mişlerdi. Gök Börü onlara ağaç dallarından iki  kılıç yapıp vuruşmalarını da öğretmişti. Yamtar da deriden kalkan yapmış, işi tamamlamıştı. Göktaş'la Sungur  akıllarına geldikçe güreşiyorlar, kılıç oyunu yapıyorlar, taş yarıştırıyorlardı.<br/>
<br/>
		Bir gün yine meraklı ve kendilerine göre çetin bir güreş yapıyorlardı. Babaları da göz ve gönülle onlara<br/>
<br/>
		bakıyordu. Kendilerini güreşe o kadar kaptırmışlardı ki, yaşlı bir Çinlinin yanlarına yaklaştığını görmediler. Bunu  ilk sezen Gök Börü oldu. Yamtar'ın omuzuna vurarak: &quot;Sor bakalım, şu Çinli ne istiyor&quot; dedi. Güreş durmuş,  Yamtar'ın ağzı şaşkınlıktan açık kalmıştı. Gök Börü artık, yalnız birisinin yaklaştığını sezmekle kalmıyor, bunun  Çinli olduğunu da anlıyordu. Yamtar şimdi iki çocuğu güreştiren iki yıllık tutsak Yamtar olmaktan çıkmış, Türk  beği, Gök Türk ordusunun yüzbaşısı Yamtar olmuştu.<br/>
<br/>
		Sert bir sesle: - &quot;De bakalım Çinli! Ne istiyorsun?&quot; dedi.<br/>
<br/>
		Yaşlı Çinli belirsiz bir şekilde gülümsedi. Şaşılacak şey! Bu Çinli gülümsediği zaman öteki Çinliler gibi iğrenç ve  aldatıcı bir yüz almıyor, aksine olarak sevimlileşiyordu. Yamtar buna bakıyor, çocuklar bunu seziyor, Gök Börü  bekliyordu. Çinli oldukça düzgün bir Türkçe ile cevap verdi: - Size birkaç öğüt vermek istiyorum.<br/>
<br/>
		Gök Börü'nün sağ elini, kemerinin soluna doğru attığı görüldü. Bu kılıç çekerken yapılan bir davranıştı. Fakat iki  elinin birden aşağı düşmesi bir oldu. Kemer kayışının solunda artık eskiden olduğu gibi bir kılıç asılı değildi. Bir  Çinlinin gelip de kendilerine öğüt vermek istemesi onu çileden çıkarmağa yeterdi. Yamtar'ın verdiği karşılık  öfkelenmekte olan Gök Börü'nün içine birkaç damla su serpti: - Bizim Çinli'den alacak hiçbir öğüdümüz yok!<br/>
<br/>
		Kocamış Çinli bu sözlere kızmadı. Biraz daha gülümseyerek:<br/>
<br/>
		- &quot;Bu küçük çocukları niç n güreştiriyorsunuz?&quot; diy sordu. Yamtar şaşırdı:<br/>
<br/>
		- İyi güreşmeği öğrensinler diye.<br/>
<br/>
		- İyi güreşip nolacak?<br/>
<br/>
		- Sen alık mısın, nesin? Bu çocuklar kırk yıl böyle çocuk kalacak değiller ya. Elbet büyüyüp erolacaklar.  - Er olunca güreş ne işlerine yarılacak?<br/>
<br/>
		- Güreşmeden, dövüşmeden, ok atmadan, kılıç vurmadan, kargı sançmadan, at yarıştırmadan kişi er olur mu?  Çinli gülümseyerek: -&quot;Türk felsefi...&quot; dedi.<br/>
<br/>
		Yamtar bundan bir şey anlamamıştı. Sordu: - Ne dedin?<br/>
<br/>
		-Türk felsefesi.<br/>
<br/>
		- Nedir o?<br/>
<br/>
		- Türkler'in derin düşüncesi.<br/>
<br/>
		-Türkleri'in derin düşüncesi mi dedin? Peki neymiş o?<br/>
<br/>
		- Demin söyledin ya: Güreşmek, döğüşmek, yarışmak...<br/>
<br/>
		- Bunlar kötü şeyler mi?<br/>
<br/>
		- Çok kötü!<br/>
<br/>
		Yamtar'ın gözleri açıldı:<br/>
<br/>
		- Ne? Ya iyi olan nedir?<br/>
<br/>
		- Bilimi felsefe. Yamtar gülümsedi:<br/>
<br/>
		- Peki, bu bilimle felsefe nedir, ne işe yarar?<br/>
<br/>
		- Doğruyu bulmaya yarar.<br/>
<br/>
		- Bana bak Çinli! Kocamışlık seni bunatmış mı ne? Böyle öğüt vereceksen çabuk buradan çekil de bizi  öfkelendirme. Doğru ile eğrinin ne olduğunu biz biliyoruz.<br/>
<br/>
		Çinli yine gülümsedi: - Bilmiyoruz.<br/>
<br/>
		Yamtar öfkelenmeğe başlamıştı: - Doğruyu bilmiyorsam sana ne? Ne diye gelip bana kendi saçmalarını  öğretmeğe kalkıyorsun?<br/>
<br/>
		- Çünkü herkese doğruyu öğretmek için hocama söz verdim.<br/>
<br/>
		- Hocan mı? Hocan kim?<br/>
<br/>
		- Hocam ünlü Çin filozofu Çao-lien. Ben de onun çırağı filozof Şen-ma. Hocamdan ayrılalı dört yıl oldu. Her yeri  gezip insanlara doğruyu öğretmeğe çalışıyorum.<br/>
<br/>
		Yamtar merakla sordu: - Sen dört yıl öncesine kadar çırak mı idin?<br/>
<br/>
		- Evet!<br/>
<br/>
		Yamtar acıyarak baktı: - Bana bak Çinli! Seni kırmak istemem, sözlerime gücenme ama pek beyinsizmişsin.  - Neden?<br/>
<br/>
		- Sakalın ağarıncaya kadar çırak kalırsan sana uslu kişi denmez ya.<br/>
<br/>
		- Bilim ve felsefe çabuk öğrenilmez. Yamtar yine güldü:<br/>
<br/>
		- Canım! Çin işinin güçlüğünden nolacak? Kılıç savurmaktan da daha güç değil ya...<br/>
<br/>
		- Daha güçtür.<br/>
<br/>
		- Dahamı güçtür? Öyleyse sen yaman bir bahadır olacaksın. İstersen gel seninle bir kılıçlaşalım. Amaşimdi kılıcım  yok. En iyisi gel seninle güreşelim.<br/>
<br/>
		- Ben güreş bilmem.<br/>
<br/>
		- Bilim ve felsefe güreşten daha güçlü diyorsun. Kolayını bilmeden gücünü nasıl öğrendin?<br/>
<br/>
		- Çünkü güreş faydasızdır. Bilim kişiye çok şey öğretir Yamtar'ın canı sıkılmıştı:<br/>
<br/>
		- Siz Çinliler her şeyi biliriz sanıyorsunuz. Tarla bellemeyi yalnız kendimiz biliriz sanırsınız. Bana bu işi  öğretmek için de bilgili bir Çinli gelmişti ama ben ondan daha iyisini bildiğimi kendisine gösterdim. Senin  bilim, felsefe dediğin de böyle saçma bir şey olacak. Ben iyi ok, attığım, ata bindiğim halde karnımı  doyuramıyorum. Senin felsefe dediğin nesne benim açlığımı giderir mi? sen bana onusöyle.<br/>
<br/>
		- Elbette giderir.<br/>
<br/>
		Yamtar sevincinden bir irkildi. Çinliye doğru bir adım attı:<br/>
<br/>
		- Çabuk söyle: Şu felsefe nedir? Tez davran da şu yere batası açlıktan kurtulayım. Çinli yine gülümseyerek  cevap verdi:<br/>
<br/>
		- Bu bir günde olacak iş değil. Bunun için uzun zaman ders almak, öğrenmek gerek.<br/>
<br/>
		<b>YAMTAR FİLOZOF OLUYOR</b><br/>
<br/>
		Yamtar o günkü konuşmadan sonra Çinli filozofun evine dadanmıştı. Filozof Şen-ma altmış beş yaşlarında  bilgin bir ahlâkçı idi. Felsefesini yaymak, insanları doğru yola götürmek, öğüt vermek için çok yer gezmişti.  Çin'in her yerini dolaştıktan başka, Tibet'e, Kora'ya Türkeli'ne, Flind'e kadar uzanmıştı. Birçok dilleri bilirdi.  Daha Çao-lien' in çırağı iken bazan onunla birlikte, bazan onun izniyle yalnız olarak bu ülkeleri gezmeğe  başlamış, her yerdeki insanların ahlâkı, âdetleri, düşünüşleri hakkında geniş bilgi edinmişti. Bir felsefeyi  yaymanın çok güç olduğunu biliyordu. Flocası uzun ömründe yalnız kendisini yetişilebilmişti. Kendisi ise henüz  kimseyi doğru yola getirememiş, fakat bundan yılgınlık duymamıştı. Elbet bir kişiyi aydınlığa çıkaracağım diye  düşünüyor, evresini dolaşarak öğütler veriyordu.<br/>
<br/>
		Kara Kağan'la birlikte yüz bin kadar Türk tutsak olarak Çin'e gelince bu bedbaht ins nlar üzerinde bir defa  deneme yapmak, düşüncelerini onlara açmak istedi. İlk önce Kara Kağan'a telkin yapmak istedi. Fakat o yanına  kimseyi kabul etmiyordu. Bu işi başaramayınca kağandan sonra en ileri gelen Türkler'e yani Işbara Flan'a, Kür  Şad'a, Uluğ Tarkan'a başvurdu. Işbara Flan kendisini uzun uzun dinledikten sonra bu düşüncelerin Türkler'e  uygun gelmeyeceğini, Uluğ Tarkan ise Kara Kağan'ın kabul etmediği bir şeyi kabul edemeyeceğini bildirdi. Kür  Şad'a gelince o, çok sert ve kesin bir durumla bir Çinlinin düşünceleri ne olursa olsun benimsemeyeceğini  bildirerek işin içinden çıkmıştı. Böyle olduğu halde Şen-ma bezmemişti. Bu sefer Türkler'in halk tabakası içinde  ders verecek kişi aramağa başlamıştı.<br/>
<br/>
		Fakat tutsak oldukları halde gözleri yukarda olan Türkler'e söz anlatmak pek güçtü. Bir gün genç bir Türk'e  felsefeden ve bilimden bahsedip felsefenin insan ruhunu güçlendirdiğini anlatırken Türk onun sözünü  keserek : &quot;Bu felsefeyi bir ata yedirsem beni Ötüken'e bir günde ulaştırır mı?&quot; diye sormuş, felsefenin  yenecek bir nesne olmadığını söyleyince de kendisine sert sert bakıp yanından uzaklaşmıştı. Şen-ma yine  bıkmamış, tekrar beğlere başvurmağa başlayarak bu sefer Böğü Alp'i yakalamış, ona ders vermeğe kalkmıştı.  Bögü Alp kendisiyle, kısa bir tartışma yapmış sonra ona : &quot;Bu felsefe dediğin nesne yarın ne olacağını bildirir  mi?&quot; diye sormuş, hayır cevabını alınca: &quot; Neye yarar? Kıraç Ata felsefenin ne olduğunu bilmiyordu ama yarın  neler olacağını bana diyivermişti&quot; diye filozofun önüne dikilmiş, yarını kimsenin bilemeyeceği hakkında Şen -  ma'nın yaptığı bütün direnmelere rağmen: &quot;Sana inanmam Çinli! Ben Kıraç Ata'nın sözünü kulağımla işitip  dediklerinin doğru çıktığını gözümle gördüm&quot; diye kestirip atmıştı.<br/>
<br/>
		Şen-ma yine usanmamıştı. Yine Türkler'in arasında dolaşmış, bu sefer de Yamtar'a çatmıştı. Çinli filozof  barbarlıktan hoşlanmazdı. Fakat kendi felsefesini anlamak bakımından Türkler'i Çinliler'den daha kabiliyetli  buluyordu. Bunlar içi, dışı bir olan doğru özlü, doğru sözlü kimselerdi. Gerçeği bulmak, felsefeyi kavramak için  ilk şart doğru olmaktır diye düşünüyordu. İri gövdeli Yamtar karnı doymadığı için felsefe yolu ile açlığın tokluğa  çevrileceğini umduğu için bu işe giriştiğini saklamamıştı. Şen-ma açlığın da, tokluğunda bizim birer kuruntumuz  olduğunu ona anlatmağa çalışacak, böylelikle Yamtar'ı kazanacaktı.<br/>
<br/>
		Yamtar'ın iri, yarı, güçlü kuvvetli olması da iyi idi. Çünkü iyi bir filozof olursa dağ, taş gezip düşüncelerini  yayarken yorulmaz, yorgunluklara, güçlüklere katlanabilirdi.<br/>
<br/>
		Yamtar'da bir değişiklik olduğunu Gök Börü de anlıyordu. Şimdi Gök Börü'ye verilen yemek daha çoktu. Bunun  niçin böyle olduğunu düşünmüş, bir gün durup dururken:<br/>
<br/>
		- &quot;Yamtar! Bizim azığımız mı çoğaldı&quot; diye sorup hayır cevabını alınca : &quot;Öyleyse sen az yemek yiyorsun&quot; diye  kesin bir sonuç çıkarmıştı. Doğru idi. Az yemek yiyor, kendi üleşinin yarısını Gök Börü ile çocuklara veriyordu.  Yamtar, Gök Türk beği olduğu için yalan söyleyemezdi.<br/>
<br/>
		- Evet, dedi. Yiyeceğimin yarısını üçünüze üleştiriyorum. Gök Börü buna karşı koydu: - Olmaz! Sonra açlıktan  ölürsün.<br/>
<br/>
		- Ben acıkmam.<br/>
<br/>
		- Acıkmaz mısın?<br/>
<br/>
		Gök Börü bu sözleri büyük bir şaşkınlıkla söylemişti. Çünkü Yamtar diyince akla ilk gelen düşünce acıkmak,  doymamak, çok yemek oluyordu. Bütün dirliğinde hemen hemen her gününü yarı aç geçirmiş olan Yamtar'ın  şimdi &quot;Ben acıkmam&quot; demesi elbette şaşılacak işti. Arkadaşının sorusuna yine acıkmam diye cevap verince Gök  Börü'nün içine kuşku düştü. Bir adım atarak Yamtar'ı tuttu. Elini onun omzundan koluna doğru iterek: -  &quot;Acıkmaz mısın? Yoksa sen Yamtar değil misin?&quot; diye sordu.<br/>
<br/>
		- Yamtar'ım - Yamtar olursun da acıkmaz olur musun?<br/>
<br/>
		- Acıkmam.<br/>
<br/>
		- Ben artık filozof oldum.<br/>
<br/>
		Gök Börü kendi büyük derdi ve yarına ait düşünceleri arasında Çinli Şen-ma ile olan konuşmayı, hatta Şen -  ma'nın kendisini bile unutmuştu. Az yemek yiyen andası acıkmadığını, çünkü filozof olduğunu söyleyince  bunu bir hastalık sandı: - Sayrı mısın? Neren ağrıyor?<br/>
<br/>
		Yamtar da bu sayrılığın nerden kondurulduğunu anlamıştı: - Bir yerimin ağrıdığı yok.<br/>
<br/>
		- Yok mu? Olduğunu söylediğin o zırıltı, bir çeşit sayrılık değil mi?<br/>
<br/>
		- Filozofluk mu?<br/>
<br/>
		- Evet.<br/>
<br/>
		- Hal... O sayrılık değil.<br/>
<br/>
		- Ya nedir?<br/>
<br/>
		- O mu? O büyük bir iş.<br/>
<br/>
		Gök Börü bir şey anlamayarak sordu:<br/>
<br/>
		- Yamtar! Sende bir başkalık seziyorum. Şu filozofluk mudur, nedir her ne ise bana anlat dabileyim -  Filozofluk derin düşünmektir. Fler kişinin bilemediği bilgileri bilmektir.<br/>
<br/>
		- Acıkmaz.<br/>
<br/>
		- Neden?<br/>
<br/>
		- Neden mi? Çünkü toklukla açlığın farkı yoktur.<br/>
<br/>
		- Ne?<br/>
<br/>
		- Öyle değil. Yanlış söyledim. Çünkü açlık kişinin kendi kuruntusudur.  - Kuruntu mu?<br/>
<br/>
		- Evet! Kişi kendisini çok aç sanır. Çok yer. Halbûki az yese de olur.  - Sonra?<br/>
<br/>
		- Sevinmek, yerinmek boşunadır.<br/>
<br/>
		- Yal... Neden?<br/>
<br/>
		- Çünkü yeryüzünde ne sevinecek ne de yerinecek olay yoktur.  - Yoksa neden kimine sevinip kimine yeriniyoruz?<br/>
<br/>
		- Kuruntu...<br/>
<br/>
		- Vay canına...<br/>
<br/>
		Yamtar övünmeğe başladı: - Yalnız bu kadar değil, daha neler var, neler!  - Neler var?<br/>
<br/>
		- Ölüm yok.<br/>
<br/>
		- Ne?<br/>
<br/>
		- Ölüm yok.<br/>
<br/>
		- Ama herkes ölüyor.<br/>
<br/>
		- Onlar ölmüyor.<br/>
<br/>
		- Ya ne oluyor?<br/>
<br/>
		- Biçim değiştiriyor.<br/>
<br/>
		Gök Börü sustu. Uzun zaman düşündü. Her zamanki öfkeli sesine hiç benzemeyen yumuşak bir sesle:<br/>
<br/>
		- &quot;Anlamıyorum. Bu filozofluk kişinin başından usunu alan bilmedik bir sayrılık olacak&quot; dedi. Sonra,  filozofluğu anlatamadığı için sıkılan Yamtar'a acıyarak sözünü bitirdi:<br/>
<br/>
		- Anda! Utacıya git.<br/>
<br/>
		<b>KURUNTU</b><br/>
<br/>
		Yamtar, öğretmeni olan Şen-ma'nın tavsiyeleriyle fırsat buldukça Siganfu'yu gezmeye başlamıştı. Bu büyük  şehrin sokaklarında gezip tozuyor; evlere yapılara, adamlara bakıyor, insanlar hakkında düşünce<br/>
<br/>
		sahibi olmağa çalışıyordu. Fakat hâlâ Çinceyi öğrenememişti. Şen-ma uzun tartışmalardan sonra Çinceyi  öğrenmenin gerekli olduğuna Yamtar'ı kandırmış, ona ders vermeğe başlamıştı. Fakat birkaç ay geçtiği halde  kelime olarak ancak &quot;ben&quot;, &quot;sen&quot;, &quot;o&quot;; cümle olarak da &quot;Karnım tok&quot; ve &quot;Yaşamak düş görmektir&quot; demesini  belleyebilmişti. Yamtar bütün saflığına rağmen ussuz kişi değildi. Çince öğrenememesinin sebebi Çinlilere karşı  duyduğu tiksinti, bir de bu dilin güçlüğü idi.<br/>
<br/>
		Şen-ma ilkönce &quot;ben&quot; demesini öğretmişti. Bu sözün Çincesi &quot; vu'o &quot; idi. Öküz böğürmesine benzeyen bu sözü  tekrarlamak Yamtar'a pek güç gelmiş, günlerce &quot;bo&quot;, &quot;bu&quot;, &quot;bö&quot;, &quot; bû&quot; diye hecelemişti. (Gök Türkçede &quot;v&quot;  harfi olmadığı için Yamtar güçlük çekiyordu); hiçbirisinin doğru olmadığını Şen-ma'dan işittikçe öfkelenmiş,  yapamadıkça inadı tutmuş, sonunda tıpkı Çinli gibi &quot; vu'o &quot; diyebilmişti. &quot;Sen&quot; kelimesinin Çincesi olan &quot; nî&quot; de  epey tartışmaya yol açmıştı. Çünkü Yamtar &quot;nî&quot; demiyor, &quot;ini&quot; diyordu. (Gök Türkçede kelime başına &quot;n&quot; herfi  pek nadir olarak geldiğinden Yamtar zorlanıyordu)<br/>
<br/>
		Öğretmeni baştaki &quot;i&quot; nin lüzumsuzluğunu anlattıkça Yamtar şaşıyor, hele sözün sonunun &quot;nî&quot; diye  uzatmaktaki sebebi bir türlü kavrayamıyordu. (Çünkü Türk dilinin bir hususiyeti de sesli harflerin daima kısa  oluşudur) Fakat ne de olsa bu söz &quot;vu'o&quot; demek kadar güç değildi. Çince &quot;o&quot; demek olan &quot;ta&quot; ise Yamtar'ın pek  hoşuna gitmişti. Söylenmesi kolaydı. Bu beğenişini Şen- ma'ya:<br/>
<br/>
		- &quot;Bak, işte bu, insan diline benziyor&quot; demekle bildirmişti.<br/>
<br/>
		Böyle teker teker Çince sözleri öğrenmenin uzun süreceğini anlayan Yamtar cümle öğrenmeğe kalkmış ve ilk  önce Çince &quot;Karnım tok&quot; demesini ezberlemişti. Bunu bellemekten maksadı, öğrenmeğe başladığı felsefenin  ana çizgileri üzerindeki bilgisini göstermekti. Nitekim &quot;Yaşamak düş görmektir&quot; cümlesini de aynı düşünce ile  Şen-ma'ya sormuş, çalışmış, bin güçlükle öğre ebilmişti. İş böyle pürüzsüz gitseydi koca Yamtar, ağır aksak da  olsa, yarım yamalak da olsa Çinceyi öğrenecek, konuşabilecek hale gelecekti. Fakat derslerin birinde  öğretmenine Çince &quot;büyük&quot; nasıl denir diye sorup da &quot;ta&quot; cevabını alınca beyni allak bullak olmuş, büyük bir  yo günlük duymuştu. &quot;Ta&quot; hem &quot;o&quot; anlamına geliyor, hem de &quot;büyük&quot; demek oluyordu. Her ne kadar Şen -ma  ikisinin söylenişi arasında bir ayrıntı olduğunu söylemiş ve her ikisini birçok defa tekrarlayarak soluk tüketmiş  idiyse de Yamtar ikisinin aynı olduğunu savunmada direnmiş, sonunda eline Çinlinin yazı fırçasını alarak Gök  Türk yazısıyla iki &quot;ta&quot; yazarak:<br/>
<br/>
		- &quot;Baksana! Bunların ikisi de birbirinin benzeri değil mi?&quot; diye sormuştu. O zaman Şen-ma gülümsemiş ve:<br/>
<br/>
		- &quot;Türk yazısıyla yazınca ikisi de birdir ama Çin yazısıyla yazınca ayrı oldukları anlaşılır&quot; diye vermiş ve iki  karışık, acayip şekil çizerek birinin &quot;o&quot; demek olan &quot;ta&quot; birinin de &quot;büyük&quot; demek olan &quot;ta&quot; olduğunu  Yamtar'a açıklamıştı. Yamtar, Çin yazısını görünce büsbütün sıkılmış, içine baygınlık gelmişti. Çünkü Şen -ma  ona, Çince öğrendikten sonra eski Çin yazısını da öğreteceğini söylemişti. Bu konuşma Yamtar için bir  dönüm noktası olmuş, Çince ben, sen, o, karnım tok, yaşamak düş görmektir demekten başka ne öğrendiyse  hepsini unutmuş; yeni bir şey öğrenmesine de imkânkalmamıştı.<br/>
<br/>
		Şen-ma buna üzülmüş, fakat bıkkınlık getirmemişti. Çinlilerle biraz daha çok düşüp kalkarak Çinceyi öğrenmesi  için ona Siganfu sokaklarında dolaşmayı öğütlemişti.<br/>
<br/>
		Yazın ilk günlerinden bir gündü. Birden Yamtar'ın içi sızladı. Ah Ötüken ah!... Şimdi Türkeli'nde olsaydı yeşil  yamaçlarda, sonsuz bozkırda nasıl at koşturur, dağlarda nasıl geyik avlardı. Bu Siganfu şehrinde ise tıpkı  Çinliler gibi boğucu uyuşuk gezmekten başka yaptığı bir şey yoktu. O kalabalık aile ocağından kala kala bir  kendi bir de oğlu Göktaş kalmıştı. Kızı, bu kapalı şehirde solmuş, ağzından kan boşanarak ölmüştü. Kendi  yurdunda olsa neyse idi ama, yabancı yerde tutsak yaşamak başa düşünce kişi, eşini de, çoluk çocuğunu da  yanında görmek istiyordu.<br/>
<br/>
		Yamtar artık iyice düşüncelere dalmıştı. Görmeden bakıyor, bilmeden yürüyordu. Bir aralık geniş bir alana  geldiğini işittiği çalgı seslerinden anladı. Boyalı tahtalarla çevrilmiş bir bahçenin kapısında Çinli çalgıcılar çalgı  çalıyor, acayip kılıklı bir Çinli bağırarak bir şeyler söylüyordu.<br/>
<br/>
		Yamtar yavaş yavaş yaklaştığı. Bağıranın çevresinde epey kişi toplanmıştı. Bazıları kapıdan içeri giriyordu.  Galiba Çinlilerin bayramı var diye düşüncü. Yamtar, gittikçe artan kalabalık arasında, biraz sonra, farkına  varmadan o bağırıp çağıran acayip kılıklı Çinli ile yüz yüze geldiğini gördü. Herif, Yamtar'a bir şeyler söylüyor,  eliyle içerisini gösteriyor, fakat Yamtar bu Çinceden hiçbir şey anlamıyordu. Yalnız, çetrefil Çince sözler  arasında kulağına bir &quot;nî&quot; çalınır gibi oldu. Anladığı bir söz geçtiği için sevindi. Onunla Çince konuşmağa karar  vererek &quot; Vu'o Yamtar&quot; dedi. &quot;Ben Yamtar&quot; demekle kendisini tanıtmış oluyordu. Geveze Çinli biraz susar gibi  oldu. Yamtar bundan faydalanarak ve eliyle kendisini göstererek tekrarladı: - Vu'o Yamtar!<br/>
<br/>
		Çinli galiba anlamıştı. Karşısındakini herhalde Çince bilen birisi sanmıştı. Eliyle Yamtar'ı göstererek söyledi: -  NÎYang- ta!<br/>
<br/>
		Bir anda Yamtar'ın tepesi attı. Albız alsın! O uğursuz &quot;ta&quot; yine karşısına çıkmıştı. Alık Çinlinin dili Yamtar  demeğe dönmüyor, Yang-ta diyordu. Bağırarak türkçe cevap verdi: - Dilini yılan soksun! Yang-ta değil,  Yamtar....<br/>
<br/>
		Çinli, yine Çince söylemeğe başlamıştı. O kadar çok, o kadar çabuk konuşuyordu ki Yamtar başında bir ağırlık  duyuyordu. Anlamadığı için cevap vermedikçe Çinli daha çok konuşuyor, eliyle bol bol işaretler yapıyordu. Bu  savruk el hareketleri arasında bir aralık herifin eli Yamtar'ın karnına değdi. Arkasından da bir sürü söz söyledi.  Yamtar, bu Çinlinin karnına dokunma la karnının aç olup olmadığını soruyor sanmıştı. İşte Çince konuşmak için  iyi bir fırsat çıkmıştı. Yamtar hemen Çinceyi yapıştırdı:<br/>
<br/>
		- Karnım tok!<br/>
<br/>
		Bu cevap, konuşkan Çinliyi hemen susturmuştu. Hayretle Yamtar'ın yüzüne bakıyordu. Çevrelerinde olanlar da  hayretle gözlerini dikmişlerdi. Yakınındakiler, sözlerine; uzaktaki uzun boyu ile iri gövdesine bakıp şaşıyorlardı.  Acayip kılıklı Çinli yeniden söze bağlıyarak el işaretiyle gözlerini gösterince Yamtar arkadaşça onun omzuna  vurdu. Herif, Yamtar'ın en yavaş dokunuşu olan bu vuruşla kırılma derecesine gelen omzunun acısıyla  kıvranırken o, Çince : &quot;Yaşamak düş görmektir&quot; dedi. Ortalıkta derin bir sessizlik oldu. Yamtar bu sessizliğin  neden doğduğunu anlamak için sağına, soluna bakınırken koluna bir el yapıştı ve bir ses Türkçe:<br/>
<br/>
		- &quot;Yamtar! Sen misin? Sana ne olmuş böyle?&quot; diye bağırdı. Yamtar başını çevirdi. İlkönce gözüne bir börk  çarptı. Sonra eski yoldaşı Yüzbaşı Üçoğul'u tanıdı. Üçoğul söylüyordu:<br/>
<br/>
		- Deminden beri sana sesleneceğim ama o kadar değişmişsin ki tanımakta güçlük çektim. Neden böyle  arıkladın? Sayrı mısın?<br/>
<br/>
		- Sayrı değilim. Buradaki çalgının, gürültünün ne için olduğunu anlayayım diye yanaştım. Boşboğaz Çinli  tebelleş oldu.<br/>
<br/>
		- Buranın ne olduğunu biliyor musun?<br/>
<br/>
		- Hayır.<br/>
<br/>
		- Burası iyi bir kazanç yeri. Herkes hünerini gösterip akça alıyor. İstersen sen de hemen gir. Yamtar hemen  boynunu büktü:<br/>
<br/>
		- Benim ne hünerim var? Üçoğul anlattı:<br/>
<br/>
		- Çinli hüneri gösterecek değilsin. Cambazlığı Çinliler yapıyor. Türkler de güreşe çıkıyor.<br/>
<br/>
		- Hüner buysa kolay. Ok atmak, kılıç oynamak da var mı?<br/>
<br/>
		Üçoğul, Çinli ile Çince birşeyler konuştuktan sonra Yamtar'la içeri girdi. Büyücek bir bahçenin çevresine Çinliler  oturmuşlar, orta yeri açık bırakmışlardı. Burada iki direğin arasına gerilmiş bir ip Yamtar'ın dikkatini çekmiş,  bunun ne olduğunu sorarak i n üzerinde Çinlilerin hüner gösterdiklerini öğrenmişti. Gerilerde ince ağaçlarla  ayrılmış bir yere gelince Yamtar karşısında Yumru'yu buldu.<br/>
<br/>
		Üçoğul: - &quot;Yamtar! Bu gün ikiniz güreşirsiniz. Buranın sahibi hüner gösterenlere akça veriyor&quot; dedi.<br/>
<br/>
		Yumru'yu da buraya Üçoğul getirmişti. Çince bildiği iç n siganfu'da her yere girip çıkmış, burasını öğrenmiş,  hattâ burada bir iki defa Çinli güreşçilerle güreşmiş, sonra Yumru'yu da bulup getirerek ona da bir kazanç  sağlamıştı. Yumru bütün Çin güreşçilerini yendikten sonra nihayet Üçoğul'la güreşmiş, onu da yenerek  seyirciler arasında ün salmıştı. Çinliler ona Türk buğası diyorlardı. Artık karşısına çıkacak kimse kalmadığı için  şimdi iki Çin güreşçisiyle birden güreşiyor, bu güreşler Siganfu halkının pek hoşuna gidiyordu. Fakat yumru Çin  güreşçilerini ikişer ikişer de yeniyordu. Yalnız bir defa biri Kıtay, biri Tibetli olan iki güreşçiyle yaptığı bir  güreşte yenilmiş, fakat sonra bunları teker teker pek kolaylıkla alt etmişti. Bugün ise Yamtar'la tutuşacaktı.  Yamtar gibi ünlü bir güreşçiyle yapacağı karşılaşma herhalde pek sert olacaktı.<br/>
<br/>
		Cambazlıklar, hokkabazlıklar yapıldıktan sonra sıra güreşe geldi. Eğlence bahçesinin sahibi Yamtar'ı seyircilere  tanıttıktan sonra iki ünlü güreşçinin şimdiye kadar görülenlerden daha meraklı bir güreş yapacağını bildirdi.<br/>
<br/>
		Yamtar'la Yumru ortaya çıktılar. Fakat her gün hakemlik yapan Çinli, Yamtar'dan ürkmüş, bir türlü alana  gelmiyordu. Bu iki dev gibi Türk'ün arasında ezilemem diyor, direniyordu. Halk mırıldanmağa başlamıştı.  Eğlence bahçesinin sahibi, şimdiye kadar, kendisine epey kazanç sağlamış olan Üçoğul'a yalvardı, hakemliği  ona kabul ettirdi. Üçoğul üç defa el çırpttı; Yamtar'la yumru el ense ettiler...<br/>
<br/>
		Yamtar daha uzun boylu, daha iri, daha yaşlı, daha usta idi. Fakat iki üç yıldır hiç güreşmemişti. Yumru ise son  aylarda burada kırktan fazla güreş yapmış olduğu için idmanlı idi. İlk denemelerden sonra sert girişler  başlayınca bahçedeki bütün sesler dindi, herkes göz kesildi. Çinliler için bu korkunç bir şeydi. Bu iki dev  birbirlerine attıkları çelmeleri ağaca taksalar ağaç devrilirdi. Hele belden kavrayıp yere çalmaları pek yamandı.  Başka biri olsa kemikleri kırılır, belki ölürdü. Ne akla gelmez oyunlar yapıyorlardı. Birkaç Çinli bu korkunç  manzaraya daha fazla bakamadıkları için seyri yarıda bırakıp sıvıştılar.<br/>
<br/>
		Güreş çok uzun sürdü. Yorulduğu için soluyarak kurt kapanına düşen Yamtar'ın sırtı yere geldiği zaman  seyircilerden çoğu kaçmış, ancak birkaç yürekli kişi kalmıştı. Bu sonucu ne Üçoğul, ne de Yumru umuyordu.  Üçoğul eski yoldaşının arıklamaktan doğan güçsüzlük yüzünden yenildiğini anlamıştı. Fakat yine çok  üzülmüştü. Ona:<br/>
<br/>
		- &quot;Yazık be Yamtar! Yenildin!&quot; dedi Yamtar gülümsedi:<br/>
<br/>
		- &quot;Hayır! Ortada yenen, yenilen yok. Üçoğul şaşırarak sordu:<br/>
<br/>
		- Ya sırtının bu toprağa değmesi nedir? Yamtar, filozof durumuyla cevap verdi:<br/>
<br/>
		- Kuruntu!...<br/>
<br/>
		<b>YAMTAR UYANIYOR</b><br/>
<br/>
		Yamtar o günkü yenilişinden sonra eğlence bahçesinin en ünlü oyuncusu olmuştu. Eski arkadaşının bir deri, bir  kemik kaldığını görüp bunun açlıktan ileri geldiğini anlıdan Üçoğul, bahçenin sahibi ile görüşerek yeni bir oyun  yapmasını teklif etmiş, teklifi de kabul ettirmişti.<br/>
<br/>
		Bu oyun şu idi: eğlence bahçesinin sahibi ortaya oldukça çok akça koyacak seyircilerin içinde en çok yemek  yiyebilecek olanı bir yarışa çağıracaktı. Ortaya çıkan seyirci ne kadar yemek yerse, bahçenin sahibinin  çıkaracağı adam ondan çok yiyecekti. Yarışı seyirci kazanırsa bahçe sahibinin koyduğu akçayı alacak,  kazanamazsa yarısı kadarını bahçe sahibine verecekti.<br/>
<br/>
		Bahçe sahibinin ortaya çıkaracağı adam Yamtar'dı. Çok yemek yarışını kazanacağı muhakkaktı. İlk günü Yamtar  bir kuzu çevirmesi ile dört büyük çanak yoğurt yiyerek yarışı kazandı. Yamtar hem iyice doymuş, hem de  güreşteki kazancından daha çok akça alarak onlarla Gök Börü'ye ve çocuklara yiyecek taşımıştı.<br/>
<br/>
		İkinci günü şart değişti: Yamtar, Çinlinin yediğinin iki katını yiyecekti. Fakat Yamtar kırk tane iri kuş eti, altı  çanak yoğurt, yirmi çanak pirinç yiyerek bunu da kazandı. Kim ne yese iki katını kolaylıkla kıvrıyordu. Yamtar'ın  oburluğu Siganfu'da duyulunca şehrin en oburu olmakla tanınan kısa boylu, fakat pek şişman bir Çinli büyük  bir akça karşılığı ile Yamtar'a meydan okudu. O gün eğlence bahçesi tıklım tıklım dolu idi. Çin beğleri de gelip  seyirciler arasında yer aldı. Yamtar iki kuzu ile dört çanak dolusu yemiş yedi. Üzerine de kendiliğinden iki  büyük çamçak su içti. İlk defa olarak:<br/>
<br/>
		- &quot;Bu gün iyi doydum!&quot; dedi.<br/>
<br/>
		Üçoğul, eski yoldaşının benzine kan geldiğini, biraz kendisini toplayıp güçlendiğini görünce eğlence bahçesi  sahibiyle yine konuşarak Yamtar'ı Yumru ile ikinci defa güreştirmek istedi. İstediği, Yamtar'ın akça  kazanmasıydı.<br/>
<br/>
		Gerçekten yedi sekiz yemek yarışının verdiği tokluk ve kazanılan akçalarla yar aç yatmaktan kurtulmuş,<br/>
<br/>
		Yamtat'ın gücü yerine gelmişti. Yamtar üst üste iki güreşte Yumru'yu yendi. İş bu hale gelince onun karşısına  Yumru'yu beraberce yenen Kıtayla Tibetliyi çıkardılar. Koca Yamtar bunları da biçimine getirip kafa kafaya  vuruşturarak yenince herkesin ilgisini çek cek yeni bir güreş yapmak gerekti. Yamtar'la Yumru aynı zamanda  altı güreşçiye karşı güreşeceklerdi. İkisi Kıtayla Tibetli idi.<br/>
<br/>
		Dördü de Siganfu'nun güreşçileri idi. Eğlence bahçesinin sahibi şehrin ileri gelenlerinden bazılarının güreşe  gelmesini sağlamıştı. Bunların arasında birçok yüksek rütbeli Çin subaylarıyla, saray adamları, vezirlerden de  Vey-çing vardı. Sekiz güreşçinin iki takım halinde güreşmesi şimdiye dek görülmüş şey değildi. Tellallar şehrin  sokaklarında bağırarak halkı bu seyre çağırmışlardı. O günkü giriş ücreti iki kat yükseltildiği halde bahçe  dolmuş, bahçe sahibinin de ağzı kulaklarına varmıştı. Güreşin yapılacağı yer genişletilmiş, ileri gelenlerin  oturması için yüksekçe localar yapılmıştı. Bir Çinli ile Üçoğul hakemlik ediyorlardı. Üçoğul'un el çırpmasından  sonra sekiz kişi birbirine girdi. Eskiden beraberce Yumru'yu yenmiş olan Kıtayla Tibetli yine onunla tutuşup  dört Çinliyi Yamtar'a bırakmışlardı. Yumru'yu yine yenerek hep birden Yamtar'a saldırıp onu da sırt üstü  getirmek tasarısını gidiyorlardı. Kendileri Yumru'yu yeninceye kadar dört Çinlinin de Yamtar'ı oyalayacağından  emin idiler. Bu tasarı Yumru'nun da işine geliyordu. Yumru nasıl olsa uzun zaman iki akibini tutabilir, bu sırada  da Yamtar dört Çinlinin sırtını yere getirebilirdi. Güreş büyük sertlikle başladı, kızıştı, kırıcı bir durum aldı. Halk  bağırıyor, kendi güreşçilerini cesaretlendiriyordu. Seyirciler arasında birkaç Türk de vardı. Yüzbaşı Yağmur'la  Gümüş yan yana oturmuşlardı. Fakat bunların hiç sesi çıkmıyor, kayıtsız bir yüzle güreşenlere bakıyorlardı.  Locaların birinde de Kür Şad'la Böğü Alp oturuyor, kıpırdamadan seyrediyorlardı. Çin veziri Vey-çing, Türklerin  en büyük yağısı idi. Bir güreşçilere, bir de Kür Şad'la Böğü Alp'a bakıyor, gözlerinden kin yalazları saçıyordu.  Kür Şad kılıcı ile oturuyordu. Çin kağanının özel çerisinde yüksek rütbeli subay olmuş, yanına da epey Türk  toplamıştı. Çinlilere karşı yaptığı savaşlarda çok Çinlinin canına kıymış olan şu Böğü Alp da özel çeri subayları  arasına girmişti. Böyle giderse tutsak diye buraya getirilen Türklerin hepsi Çin kağanının özel çerisi olacaklardı.  Hem de...<br/>
<br/>
		Vey-çing düşüncesini yarıd abıraktı. Çünkü güreş alanındaki kargaşalıktan bir iş olduğunu anlayıp bakınca  Yamtar'la tutuşmuş olan dört Çin güreşçisinden birinin kolu kırılmış olduğu halde dışarı çıkarıldığını gördü.<br/>
<br/>
		Doğrusu Vey-çing, içinde büyük bir kıskançlık duyuyordu. Şu hiç sevmediği, tiksindiği Türklerle kendi budunu  bir türlü boy ölçüşemi-yordu. Onları ya çoklukla, ya tuzağa düşürerek, ya aldatarak yenebiliyorlardı. Ama eşit  şartlar altında Türkleri yenemiyorlardı. Hele ki iki Türk'e karşı altı kişinin çıkması, dört Çinlinin bir Yamtar'la  başa çıkamayışı üstelik birinin kolu kırılarak meydandan ayrılması Vey- çing'in haysiyetine dokunuyordu. Hele  şu Kür Şad'ın tutsak olduğunu unutarak Siganfu'da ululukla gezinmesi, kılıç şakırdatması, şehir çevresinde  dörtnala at koşturması, Bögü Alp'la her gün ok atması onu içinden öfkelendiriyordu. Günün birinde Çin'in  başına belâ olacak bu Türkler'i yok etmek için Çin kağanına türlü tasarılar vermişse de bir sonuç alamamıştı.  Çünkü öteki vezirler Türkler'in ekinciliğe, dokumacı-lığa alıştırılmasını istiyorlar, Vey-çing'i desteklemiyorlardı.  Ekinciliği, dokunmacılığı zaten bilen Türkler'i yalnız bu işlere bağlıyarak şehirlere, köylere yerleştirmek  onlardan gelecek tehlikeyi önlemek için yeter sanıyorlardı. Bunu böyle sanmak, boynuna tasma geçirilen  kurdu köpek oldu sanmak gibi yanlıştı. Hem de...<br/>
<br/>
		Vey-çing daldığı düşünceyi yine yarıda bıraktı. Çünkü güreş alanındaki kargaşalıktan bir iş olduğunu anlamış,  başını oraya çevirince Yamtar'la güreşen üç Çinliden birinin bayılıp karga tulumba edilerek çıkarıldığını  görmüştü. İşte bu da onun içini kinle yakan bir şeydi. Ötüken devi ikisini güreş dışı ettikten sonra öteki ikisini  elbette yenerdi. Vey-çing, Yumru'nun yaptığı güreşe hiç aldırmıyordu.<br/>
<br/>
		Türk'e karşı Kıtay ve Tibetli çıkmıştı. Ona göre bu barbarların hepsi de birdi. Ven-çing Türk'ten de Kıtay'dan da,<br/>
<br/>
		Tibetli'den de aynı derecede tiksinirdi. Varsın onlar güreşsinler, boğuşsunlar, isterse birbirlerini öldürsünler,  dünyadan bir barbar daha kalkacağı için bu iyi olurdu. Fakat beri yanda dört Çinlinin bir barbara yenilmesi...  İşte bu gücüne gidiyordu. Hem de...<br/>
<br/>
		Vey-çing yine düşüncesinden ayrılmıştı. Çünkü Yamtar iki Çinliyi kafa kafaya vurduktan sonra ikisinin de sırtını  yere getirmiş, pestili çıkmış olan iki Çinli güreş alanından çekilmişti. Şimdi ortada dört barbar kalıyordu. Yumru  son gücünü kullanarak iki güreşçiye karşı dayanırken birdenbire yükünün hafiflediğini duydu. Çünkü Yamtar  güreşe girince Kıtayla kapışmış, Yumru'yu Tibetli baş başa bırakmıştı. Artık Çinli seyircilerin bağırtısı  işitilmiyordu. Vey-çing ise kin saçan gözlerini Kür Şad'la Bögü Alp'tan ayırmıyordu. Fakat onların yüzünde bir  sevinç görmüyor, &quot;Ah karganmışlar! En sonunda sevinmek istiyorlar&quot; diye düşünüyordu. Fakat galiba Kür Şad  sevinemeyecekti. Çünkü Yamtar yorulmuş, yıpranmış, soluyordu. Çin veziri şimdi umutlanıyor, Kıtayla  Tibetlinin Türkler'i yenmesi için içinden Tanrı'ya yalvarıyor, şu Kür Şad buradan sevinçli çıkmasın da ne olursa  olsun diyordu.<br/>
<br/>
		Yakarışını Tanrı galiba kabul edecekti. Çünkü şimdi Yamtar alta düşmüş, güç durumda kalmıştı. Kıtay, ona  boyunduruk takmış, çevirmeğe uğraşıyordu. Yamtar, kızgın bir buğa gibi soluy rdu. İki kişiye karşı çetin bir  güreş yapmış olan Yumru da belini Tibetliye kaptırmış, bocalıyordu. Yamtar soluyarak Yumru'ya haykırdı:  &quot;Yetişmezsen işim bitik!&quot; Yumru:&quot; Ben de iyi değilim&quot; diye karşılık verecekti.<br/>
<br/>
		Birdenbire gözleri Kür Şad'ın locasına ilişip Bögü Alp'la göz göze geldi. Bu bakış mutlu bir bakış oldu. Yumru,  Batı kağanının katında Bögü Alp'in iri Karluk güreşçisini nasıl yendiğini hatırladı. O güreşteki ince oyunu yalnız  Yumru görebilmişti. Hiç düşünmeden dirseklerini Tibetliye dayayarak zorlu bir itiş yaptı. Onun bir anda  gevşeyen kollarına yukardan aşağı bir bilek vuruşu yaparak kendi belinden yakalamış olan Tibetlinin kollarını  çözdü. Yıldırım hızıyla tırpanı atarak onu kavrayıp yere çaldı.<br/>
<br/>
		Çalmasıyla sırtını yere getirmesi bir oldu. Tibetlinin kıpırd yacak hali kalmamıştı. Üçoğul ve Çinli hakem el  çırparak Tibetlinin yenildiğini bildirdiler. Yumru Tibetli çıkınca geniş bir soluk aldı. Yamtar'ın bütün gücü  kesilmek üzere idi. Omzunun biri yere gelmişti. Ötekinin de gelmemesi için insan gücü üstünde emek  harcıyordu. Yumru, birden ona sayıncaya kadar yardıma gelmezse Yamtar yenilecekti. Hızla Kıtay'ı omzundan  yakalayıp kaldırdı. Silkeleyerek ileri fırlattı. Şimdi Kıtay, iki Türk güreşçisine karşı tek kalmaktan doğan şaşkınlık  içinde idi. Bir an bakıştılar. Yamtar soluyarak şöyle dedi:<br/>
<br/>
		- İkimiz birden girişirsek erliğe sığmaz. Ya sen tutuş, ya ben... Yumru, Kıtay'ın kendi hakkı olduğunu biliyordu:  - &quot;Onu bana bırak&quot; dedi ve el çırparak daldı.<br/>
<br/>
		Biraz sonra Kıtay yenilmişti. Vey-çing içinde öç kıvılcımları parlayan gözleriyle Kür Şad'ı aradı. Onun sevincini  görerek biraz daha öfkelenmek, Türkler'e biraz daha yağı olmak istiyordu. Fakat ne Kür Şad'da ne de Bögü  Alp'ta bir sevinç belirtisi, gülümseyen bir yüz yoktu. Bakışlarını seyirci kalabalığına çevirdi. Bu yığın arasında da  başlarında börkleri, omuzlarına dökülen uzun saçlarıyla birkaç Türk gözüne çarptı. Fakat bunlar da aynı  umursamaz bakışlarla bakıyorlar, sevinç göstermiyorlardı. Vey- çing buna büsbütün içerledi. &quot;Ah kuduz  barbarlar! Kurumlarından yanlarına varılmıyor. Güreşte kazanmak hep onlara vergi imiş gibi aldırmıyorlar&quot;  diye mırıldandı. Bu kadarla kalsa iyi idi. Yanındaki locada oturan ve Çin kağanının yaverlerinden olan yüksek  rütbeli bir Çin subayı, yanındaki başka bir Çin subayına Türk güreşçilerini tutmak için çok güçlük çekti. Türkler'i  beğenenlere hiç tahammülü yoktu. Bir yandan Çin kağanı bunları iyi binici ve nişancı oldukları için özel çeri  yapıp birtakımına subaylık verirken, bir yandan Çin subayları Türkler'in gücünü beğeniyor, Çin kadınları  arasında da Türkler'e gönül kaptıranlar oluyordu. Yamtar'la Yumru'yu öven şu yaverin kız kardeşi b unlardan  biriydi.<br/>
<br/>
		Vey-çing daha çok bekleyemedi. Kalkıp gitmek üzere iken gözleri yine Kür Şad'ı aradı. Fakat o gitmişti.<br/>
<br/>
		Yamtar, eğlence bahçesi sahibinin verdiği akçalara bakınca bir yanlışlık var sandı. Hepsinin kendisine mi ait  olduğunu Üçoğul'un dilmaçlığı ile sordu. Üçoğul bu akçayı çok görmemesini söyledi:<br/>
<br/>
		- &quot;Sana verdiği 15 akçayı çok mu buluyorsun? Senin yaptığın güreş yüzünden kendisi iki üç bin akça kazandı&quot;  dedi.<br/>
<br/>
		Yamtar'ın gözleri açılmıştı: - İki üç bin akça mı dedin? Kim bilir bu akça ile ne çok azık alınır!<br/>
<br/>
		Sonra üç akça ile yüklendiği türlü yemekler Gök Börü ve çocuklarla birlikte nasıl yiyeceğini düşüne düşüne yola  koyuldu. Kendi tarlalarından aldıklarının yanına çarşıdan İmanlar da konulunca hepsi adamakıllı doyuyorlardı.  Gök Börü bir şey sorumuyor, Yamtar da söylemiyordu. İlk defa o akşam toklukla açlığın aynı şey olmadığını,  açlığın kuruntu değil, yaman bir gerçek olduğunu anladı. Artık kendisinde uyuşukluk duymuyor, canı kılıç  kuşanıp dövüşmeği çok çekiyordu. Göktaş'la Sungur da Gök Börü'nün dersleri sayesinde gelişmişler, küçük  birer bahadır olmuşlardı. Böyle dört beş yıl daha geçerse bunlar iyi birer çeri olacaklardı.<br/>
<br/>
		Yamtar o gece, o yorucu güreşin verdiği yorgunluğa rağmen uyuyamadı. Açlığın verdiği mecburiyetle filozof  olmuş, fakat felsefe onu bir türlü doyurmamıştı. Şimdi iyice doyduktan sonra felsefeye, bilime dalmakta ne  zoru vardı? Kişi oğlu savaşmak için doğar, savaşacak gücü bulmak için yemek yerdi.<br/>
<br/>
		Yamtar felsefeyle doyacağını sanmakla aldanmış, uzun denemelere rağmen açlığını giderememişti. Şu Çinliler  ne yalancı kimselerdi! Kocamış Şen-ma toklukla açlık birdir diyerek kendisini aylarca aldatmış, bu yüzden  Yumru'yla olan ilk güreşi kaybetmişti. Artık fesefeye falan lüzum kalmıyordu. Yamtar bu düşünceyle  yatağından fırladı. Doğru Şen-ma'nın evine gitti. Filozof bir çıranın altında kitap okuyordu. Yamtar'ı gecenin  geç çağında felsefeye ait bir güçlüğü çözmek üzere geliyor sandı. Gülümseyerek yüzüne baktı. Beriki çok ciddi  idi:<br/>
<br/>
		- &quot;Bana bak Şen-ma! Ben filozof olmaktan caydım&quot; dedi. Çinlinin tatlı gülümseyişi siliniverdi:<br/>
<br/>
		- Neden?<br/>
<br/>
		- Filozofluğum birkaç ay daha sürseydi güreşte Göktaş'a bile yenilirdim.<br/>
<br/>
		Şen-ma bu sözlerden bir şey anlamamıştı. Yamtar devam etti: - Sen bana açlık bir kuruntudur, demiştin. Şimdi  anlıyorum ki, kuruntu olan açlık değil, senin felsefenmiş.<br/>
<br/>
		Şen-ma'nın yüzünde, uzun didinmelerden sonra bulabildiği tek öğrencisini elden kaçırmanın verdiği bir  gerginlik vardı. Nerdeyse ağlayacaktı. Söyleyecek söz bulamıyordu. Yamtar:<br/>
<br/>
		- &quot;Sana hoşça kal demeğe geldim&quot; dedi ve Çince &quot;Karnım tok&quot; diye tamamladı. Filozofun bakışlarına karşı da  Türkçe olarak: &quot;Flem de gerçekten tok. Kuruntu değil&quot; sözlerini ekledi.<br/>
<br/>
		<b>KIRAÇ ATA'NIN SÖYLEDİKLERİ GERÇEKLEŞİYOR</b><br/>
<br/>
		Böylelikle iki yıl daha geçti.<br/>
<br/>
		Bögü Alp, sekiz yaşındaki kızıyla biri altı, biri de beş yaşında olan iki oğluna okçuluk dersi veriyordu. Işbara  Flan'ın kızı, Almıla'nın singili olan Gün Yaruk kendisine üç tane gürbüz çocuk yetiştirmiş, bir dördüncüsü ise  tutsaklık kargaşalığında ölüp gitmişti. Bögü Alp şimdi Çin kağanının özel çerisinde subaydı. Kür Şad eski pusat  arkadaşlarını birer birer bu çeriye almağa çalışıyordu. I bara Han'ın da emeğiyle Yamtar, Yumru, Üçoğul,  Yağmur, Gümüş de özel çeriye girmişler, kılıç kuşanmışlardı. Bunlar ve adlarını bilmediğimiz daha nice Türkler  de şimdi Çin kağanının çerileriydi. Birçoğu Çin kağanının çerisi olmak istememişler, fakat Kür Şad'ın &quot;Gününde  gerekli olur&quot; diyerek buyruk ermesi üzerine bu işe girmişlerdi.<br/>
<br/>
		Tutsaklıkla, açlıkla acınacak durumuna düşen; Yamtar ve Yumru gibi akçayla güreşecek kadar yoksullaşan,  beğleri Çince ad takan, erkekleri Çin kadını alan Türkleri bu darmadağınıklıktan kurtarmak<br/>
<br/>
		için nelerin gerektiğini Kür Şad'la Bögü Alp çok konuşmuşlardı. Eski savaş ruhunu yaşatmak için onları Çin  kağanına çeri yapmaktan başka yol bulama-mışlardı. Bir defa kılıç takıp ata binsinler, ötesi kolaydı.<br/>
<br/>
		Bögü Alp da bunu yapıyordu. Gök Börü gibi iki gözü kör olan bir eski onbaşıya bile at ve pusat bulmuşlardı. O  şimdi, Türk beğlerinden bir kaçının dokuz on yaşlarında bulunan oğullarına öğretmenlik ediyor, hatta şehir  dışındaki düzlüklerde at koşturuyordu. Gök Börü, atı ile ilk defa bu düzlüğe çıktığı zaman ilerdeki engeller  hakkında Yamtar'a birkaç soru sorduktan sonra atını mahmuzlamış, deli gibi at teperek yıllardır özentisini  çektiği koşuya yanık ruhunu kandırmak istermiş gibi koşturmuş, koşturmuştu. Şimdi e her gün yanında yedi  sekiz çocuk olduğu halde kırlara, bayırlara çıkıyor, kılıç, ok, güreş, at talimleriyle akşamı ediyordu.<br/>
<br/>
		Bögü Alp çocuklarını analarının yanına gönderdikten sonra düşünceye daldı. Onun her zaman caymadan  bıkmadan düşündüğü şey, Kıraç Ata'nın unutulmaz sözleriydi. Bu sözler Bögü Alp'in beynine sanki işlenmiş  gibiydi: - Büyük günler geliyor... Kıtlık olunca ay parçalanacak... Kara Kağan'ı öldürmeyeceksin... Onu tasa  öldürecek... Bir ulu şehirde toplanmış kırk er görüyorum... Aralarında sen de varsın... Yağmur yağıyor....  Irmağın kıyısında dövüşüyorsunuz... Budun kurtuluyor.... Adınız unutulmaya-cak... 1300 yıllık ölümden sonra  dirileceksiniz... acunun batımına dek adınız gönüllerde kalacak...<br/>
<br/>
		Kıraç Ata'nın dediği gibi büyük günler gelmiş, kıtlık olmuş, ay parçalanmıştı. O, Türk budununun kurtulacağını  da söylemişti. Bögü Alp beş yıldır bu umutla tutsaklığa katlanıyordu. Yoksa Çin kağanının özel çerisinde  subaylık değil, kendisine Çin tarkanlığını verseler bile tutsaklığa dayanamazdı.<br/>
<br/>
		Bögü Alp derin derin dalmıştı. İçeriye Yumru'nun girmesiyle uyandı. Onu yine at uşağı olarak almıştı.  Yumru'nun yüzünde, her zaman görülmeyen bunlu bir düşüncenin izleri vardı. Üzüntülü bir sesle:<br/>
<br/>
		- &quot;Bögü Alp! Kara Kağan Uçmağa vardı&quot; dedi.<br/>
<br/>
		Bu sözler kendisine yine Kıraç Ata'yı hatırlamıştı. Kocamış kam:<br/>
<br/>
		- &quot;Kara Kağanı öldürmeyeceksin... Onu tasa öldürecek&quot; dememiş miydi? İşte dediklerinden biri daha çıkıyordu.  Kara Kağan dört yıl tutsak yaşanıp bunaldıktan yiyip içmeden kesilip benzi solduktan, Çin kağanının  kendisine verdiği rütbeler bile gücüne gidip utanç duyduktan sonra artı yeryüzünde yaşayamamış, ölmüştü...<br/>
<br/>
		Yumru:<br/>
<br/>
		Bögü alp; Kür Şad'ı durgun, Işbara Han'la Uluğ Tarkan'ı üzüntülü buldu. Kür Şad'a eçesinin, Işbara Han'a da  yakın akrabası olan kağanın ölümünden dolayı başsağlığında bulundu. Kısa bir görüşmeden sonra yuğ  töreninin nasıl yapılacağını kararlaştırdılar.<br/>
<br/>
		Binlerce Türk'ün hazır bulunduğu yuğ töreninden sonra Kara Kağan'ın cesedi yakılarak külleri &quot;Pa&quot; ırmağının  doğusuna gömüldü. Türkler'in çoğu kağana kırgın, kızgın veya güceniktiler. Böyle olduğu halde gözleri yaşlıydı.  Gök Türk kağanının tutsak olarak ölmesi ağırlarına gitmişti. O gün o kadar duygulu idiler ki Kür Şad veya Işbara  Han çıkıp da kendilerine haydi dese, sonunu düşünmeden hep birlikte Çinlilere saldırabilirdi.<br/>
<br/>
		Yamtar kendinde bir kırıklık duyduğu için birkaç gün evinden çıkmamıştı. Gök Börü de çocuklara birkaç gün  talim yaptırmamış, Kara Kağan çağında yapılan savaşları, olan kıtlıkları, Sançar'ın ölümünü ve nihayet kendi  gözlerinin nasıl kör olduğunu anlatmış, kendi oğlu Sungur, Yamtar'ın oğlu Göktaş, Üçoğul'un oğulları  Karabudak'la Kızıl Buka, Sülemiş'in oğlu Barmaklak, Çin şeddinde ölen Arık Buka'nın oğlu Çıgay Börü, Uygur  Alka'nın oğlu Tanrıvermiş bu anlatılanları göz kırpmadan, soluk almadan dinlemişlerdi. Bir gün Yamtar  kırıklığının geçtiğini görerek evden çıkmıştı. Gök Börü de öğrencileriyle birlikte kırlara gitmeğe hazırlanıyordu.  Arkadaşları Üçoğul çıkageldi. Bakışları bir tuhaftı, Yamtar'la Gök Börü'ye:<br/>
<br/>
		- &quot;Ne yapıyorsunuz?&quot; diye sordu.<br/>
<br/>
		Onların dünyaya aldırış etmeyen bir durumla her zamanki işlerine başlamak üzere olduklarını görünce:  - &quot;Olan işlerden haberiniz yok mu? Dedi.<br/>
<br/>
		Ne Yamtar'ın, ne de Gök Börü'nün bir şeyden haberi yoktu. Üçoğul büsbütün tuhaflaşmıştı:<br/>
<br/>
		- Bu Siganfu da amma tuhaf yer. Bir haber, şehrin bir ucundan öbür ucuna iki günde gitmiyor. İki gün önce  Uluğ Tarkan'ın kendisini öldürdüğünü işitmediniz mi?<br/>
<br/>
		İki anda şaşırıp duraksadılar. Yamtar kekeledi:<br/>
<br/>
		- İşitmedik. Tarkan kendisini niçin öldürdü?<br/>
<br/>
		- Kara Kağan'ın ölümünden sonra yaşamak istemediği için.<br/>
<br/>
		Ortalıkta derin bir sessizlik oldu. Bu sessizliğin ortasına Üçoğul'un sözleri bir kor parçası gibi düştü: - Öyleyse  bugün de Işbara Han'ın kendisini öldürdüğünü bilmiyorsunuz...<br/>
<br/>
		Üçoğul bunu söylerken sesinde bir hıçkırık titremişti. Birden ona sayaç k kadar zaman geçti mi, geçmedi mi, bu  pek belli değildi. Bir anda üç büyükle yedi küçüğün börklerini atıp ağlaştıkları görüldü. Küçükler hıçkırıp  bağırıyorlardı. Yamtar'la Üçoğul'un gözlerinden yaşlar boşanıyordu. Gök Börü'nün yüzü kızarmış, başını göğe  kaldırmıştı. Bu büyük yas arasında, kaskatı bir sesle: - &quot;Işbara Han'ın ölümüne ağlamak için gözlerim olmasını  isterdim&quot; dedi.<br/>
<br/>
		<b>ÇİN TÜRKLER'İN AHLÂKINI BOZUYOR</b><br/>
<br/>
		Bögü Alp uzun süren bir talimden sonra evine dönmüştü. Çinli çerilere en kolay şeyleri öğretmek bile güç  oluyordu. Çin kağanının özel çerisindeki Türklerle başı hoştu. Bunlar ok atmasını kılıç savurmasını, kargı  sançmasını, ata binmesini zaten biliyorlardı. Hep birlikte saldırış, boru ile toplanış, birden yüzgeri ediş de onlar  için su içmek gibi idi. Fakat on sekiz yaşına kadar eline pusat almamış, ata binmemiş Çinlilerden çeri  yetiştirmek üzücü bir işti. Kavrayışları da yoktu. Çinliler çeri olmak için değil, dokuma yapmak, yemiş  yetiştirmek ve filozof olmak için yaratılmış yarı buçuk kişilerdi. Halbûki kendi çocukları bile bu Çinli çerilerden  daha yahşi savaş usulleri biliyordu. Hatta Bögü Alp'in sekiz yaşındaki kızı ok atmakla, ata binmekte onlardan  usta idi. Bu düşüncelerin içinde çocuklarını çağırdı. Onlarla yine her günkü talimleri yaptı. Sonra her akşam  yaptığı gibi Siganfu sokaklarında gezintiye çıktı. Bu gezintiler aylardan beri sürüp gidiyor, fakat kimsenin  gözüne çarpmıyordu. Bögü Alp'in çok defa aynı yerlerde dolaşıp geceleyin evine dönmesinde elbette bir sebep  vardı ama bunu kendisinden başka yalnız bir kişi daha biliyordu.<br/>
<br/>
		Gece oluncaya kadar dolaştıktan sonra çok dar sokakların birinden dönmeğe başladı. Gök epey bulutlu idi.  Yarılanmış bir ay bulutlardan kurtuldukça sokakları oldukça ışıtıyordu. Yine ayın ışık serptiği bir anda, ilerde bir  Türk'ün yavaş yavaş yürümekte olduğunu gördü. Börkünden ve kılığından Türk olduğunu anladığı bu kişi, Bögü  Alp'a gizli bir istekle ve ihtiyatlı olarak yürüyor gibi geldi; adımlarını yavaşlattı. Keskin bakışlarını karanlığa  dikerek onun ne yaptığını görmek istedi. Başka bir zaman olsaydı Bögü Alp başkasının açık ve gizli herhangi bir  işiyle ilgilenmez, geçerdi. Fakat şimdi durum o durum değildi. Bögü Alp her gizli hareketle, her şüpheli adamla  ilgilenmeğe mecburdu. Niçin mi? bunu biraz sonra kendiliğinden öğreneceğiz...<br/>
<br/>
		Bu sırada ay birdenbire buluttan kurtularak ortalığı aydınlattı. Bereket versin ki sokak eğri büğrü olduğundan  her zaman sığınacak gölge bulmak kabildi. Bögü Alp da öyle yaptı: Önce bir gölgeye, sonra bu gölgeyi yapan  çıkıntının arkasına gizlendi. İlerde yabancı da önce bir gölgeye saklanmıştı. Bögü Alp onun ileriden çok geriyi  kolladığını görünce bulunduğu yerde kıpırdamadan durdu. Yabancı Türk bir zaman öylece durup ayın buluta  girmesini bekledikten sonra istediği olmayınca gölgeden çıktı. Hızlı adımlarla yürüyerek biraz ilerdeki bir evin  kapısına geldi. Bögü Alp saklandığı yerden bu yabancının kapıya yavaşça vurduğunu, sonra kapının açılarak  içeri girdiğini gördü.<br/>
<br/>
		Merakla yavaş yavaş kapıya yaklaşarak inceledi. Ötekilerden daha büyük bir evin kapısıydı. Artık gözü kapalı  gelse bulabilirdi. Yarın gece yine gelmek niyetiyle dönmek üzere idi. Birdenbire aklına Kıraç Ata'dan dönerken  gördüğü dört atlı ve bunların arasındaki Onbaşı Pars geldi. O zaman o dört atlının işine karışsaydım belki Tulu  Han'ın ayrı kağanlık gütmesine engel olup birçok kötülükleri önleyebilirdim diye düşündü. Bu düşüncenin  verdiği ürküntü ile bulunduğu yerde kaldı. Sokaktan geçenler pek azdı.<br/>
<br/>
		Çok beklemedi. Kapı yavaşça açıldı. Ay, Bögü Alp'a yardım ediyordu. Işığını tam o sırada yine saçmış, Bögü Alp  da evden gizlice çıkan Türk'ün Yüzbaşı Üçoğul olduğunu görmüştü.<br/>
<br/>
		Bögü Alp incelemelerini derinleştirdi. Bu evin zengin bir Çinli tüccara ait olduğunu öğrendi. Üçoğul buraya sık  sık geliyordu. Niçin geliyordu? Bögü Alp, epey önce Siganfu'daki Türk beğlerinin evlerini birer birer gezdiği  zaman Üçoğul'un karısı suna boylu, çok güzel, Almıla'yı hatırlatan bir kadındı. Bu kadını dadanmak Bögü Alp'in  kavrayamadığı bir işti. Siganfu'da Türk Türesi yürürlükte değildi ama evli kadına ilişmek de ayrıca büyük suç, bir  ayıptı. Yoksa şin içind başka bir iş mi vardı? Bögü Alp bunu da hesaplayarak zengin Çinli tüccarın dükkânına  gitti. Yaşlı, sıska, gözü akçadan başka bir şey görmeyen bu adamla epey alış veriş etti. Ondan bazı bilgiler  edinebilmek umuduyla sık sık dükkâna uğrar oldu. Fakat fazla bir şey öğrenemedi.<br/>
<br/>
		Bögü Alp bir ayda Üçoğul'un iki defa o eve girdiğini gördü. Hattâ bu girişlerin biri epey meraklı oldu. Üçoğul  girdikten epey sonra ev sahibi olan Çinli de geldi. Evin içinde her zamanki sessizlik devam ediyordu. Biraz vakit  geçti. Kapıyı yavaşça açıldı. Üçoğul bir gölge gibi sıyrılıp uzaklaştı. Bögü Alp durumu kavrayamamış, içine kurt  düşmüştü. Acaba Üçoğul'la Çinli bu gece konuğunu biliyor muydu? Öyle ise?... Öyle ise ikisi, kendi aralarında  mı bir şeyler konuşuyorlardı? Konuşuyorlarsa ne konuşuyorlardı? Sakın...<br/>
<br/>
		Bögü Alp, bu işlerin hiç de savaş işlerine benzemediğini görüyordu. Bunlar çetrefil, ince işlerdi. Kendi usu bu  işlere pek yatmıyordu. Bunu hiç kimseye de açmamıştı. Kendi kendine bu bilmeceyi çözmeye uğraştıkça  bilmece daha çapraşıklaşıyordu. Hele bir gün Üçoğul özel çerideki yumuşunun başında da bulunmayınca Bögü  Alp ne diyeceğini, ne düşüneceğini şaşırdı.<br/>
<br/>
		Bir gün Türk beğleri Siganfu yöresindeki dağlarda ava gitmişlerdi. O gün Bögü Alp'in gözünden kaçmayan şey  şu oldu: Üçoğul bir tek av avlayamadı. Nişancılıkta sona kaldı. Kılıç oyununda yenildi. Güreşte iki gözü kör olan  Gök Börü'ye alt oldu. At yarışında da geride kalıp ortalıktan çekildi. Onu ancak ertesi günü çeride görebildiler.  Bögü Alp aklına gelen bir şeyi yapmayı tasarlayarak bir gün Yamtar ve Üçoğul'u yanına aldı. Atla Siganfu'nun  içinde bazı yerleri dolaştı. Sonra Üçoğul'un yanına aldı. Atla Siganfu'nun içinde bazıyerleri dolaştı. Sonra  Üçoğul'un geceleri girdiği evin sahibi olan zengin Çinli'nin dükkânına geldi. Atlarından atladılar. Bögü Alp,  Üçoğul'un yüzünü kaçırmadan konuşuyordu. Birkaç şey aldıktan sonra tüccara:<br/>
<br/>
		- &quot;Arkadaşlarımı tanıyor musun?&quot; diye sordu.<br/>
<br/>
		Tanımıyordu. Yamtar'la Üçoğul'u adlarını söyleyerek tanıştırdı. Çinlinin yüzünde ne ufak bir değişiklik  olmamıştı. Gülümseyerek onlara mal satmak için dil döküyordu. Yamtar, içinde yiyecek bulunmayan bu  dükkâna isteksizlikle bakıyordu. Fakat Üçoğul Çinli tüccarın adının Ling-tao olduğunu Bögü Alp'tan işitince o<br/>
<br/>
		zamana kadar sakin olan yüzünde bir değişiklik oldu. Kaşları çatılıp gözler ilgi ile bakarak:<br/>
<br/>
		- &quot;Ling-tao mu?&quot; diye sordu. Bögü Alp da gözlerini ona dikerek:<br/>
<br/>
		- &quot;Evet! Tanıyor musun?&quot; dedi.<br/>
<br/>
		Üçoğul, Çinli tüccarı uzun uzun süzdükten sonra gülümsedi. Sonra yere bakarak:<br/>
<br/>
		- &quot;Hayır!&quot; diye cevap verdi.<br/>
<br/>
		Bögü Alp yine kesin bir şey anlayamamıştı. O gece Yumru'yu yanına alarak Çinlinin dükkânını ve evini gösterip  belledikten sonra şu buyruğu verdi:<br/>
<br/>
		- Gündüzleri dükkânı, geceleyin de evi gözetleyeceksin. Dükkâna Türkler'den kim uğruyor, geceleyin eve kim  giriyor öğreneceksin. Kendini açığa vurmadan işi yürüteceksin. Kendi açığa vurmadan işi yürüteceksin.  Gördüklerini kimseye söylemeyip bana diyeceksin!<br/>
<br/>
		Yumru yere diz vurdu: - Buyruk şenindir!<br/>
<br/>
		İlk günleri ne dükkâna, ne de eve hiçbir Türk uğramadı. Beşinci günün gecesinde Üçoğul eve girip uzunca kaldı.  Birkaç gün sonra üst üste iki gece daha eve geldi. Bundan sonra dükkâna da uğramağa başladı.<br/>
<br/>
		Çinli ili iyice tanış oldu. Yumru her günkü sonucu Bögü alp'a bildiriyordu. Bir gün pek heyecanlı geldi. Önemli  bir ipucu yakalamış gibiydi.<br/>
<br/>
		- &quot;Üçoğul yine dükkâna uğrayıp uzun uzun konuştu. O ayrıldıktan sonra ben dükkâna gittim. Çinli pek  sevinçliydi. Üçoğl'un akşam geç vakit almak üzere bir yığın mal ısmarladığını söyledi.<br/>
<br/>
		- Sonra?<br/>
<br/>
		- Sonra Üçoğul akşam dükkâna gelmedi. Çinli onu beklerken o öteki eve girdi.<br/>
<br/>
		Bögü Alp kurnazlığı anlamıştı. Üçoğul Çinliyi geleceğim diye oyalayarak rahatça eve girip çıkmıştı. Yumru'nun  anlamadığı nokta ise Türk beğinin sözünde durmamasıydı.<br/>
<br/>
		Büyük bir üzüntü içinde: - &quot;Üçoğul yalan söyledi&quot; dedi.<br/>
<br/>
		<b>BEŞ YIL SONRA</b><br/>
<br/>
		Aradan beş yıl daha geçti. Gök Türkler tutsaklığa düşeli on yıl olmuştu. Şimdi Çıgay Borüler, Göktaşlar,  Barmaklak'lar, Sungurlar, Kara Budaklar, Kızıl Buka'lar, Tanrıvermiş'ler yetişkin birer gençti. Hepsi de özel  çerinin çocuk denecek kadar genç subaylarıydılar.<br/>
<br/>
		Kür Şad'la Bögü Alp sabahtan beri konuşuyorlardı. Pek önemli bir konu üzerinde oldukları belliydi. Kür Şad  uzun bir sessizlikten sonra şöyle dedi:<br/>
<br/>
		- On yıllık tutsaklık artık sona ermelidir. Adımız, sanımız yok olmasın diye, budun yeniden dirilsin diye işe  koyulmanın çapı geldi. Türk beğleri hep Çin kağanına mı işini gücünü verecek? Tiğinler, Şadlar Çin adları mı  taşıyacak? Budunun ahlakı şimdiden bozulmaya başladı. Ötüken'deki bahadırlık havası artık yüreklerde  esmiyor. Çocuklarımızın gözlerini Çin evlerinde dünyaya açılıyor. Kadınlarımız kısırlaşıyor, erkeklerimiz  melezleşiyor. Böğü Alp! Enini, boyunu düşündüm. Her işi hesapladım. Budunu kurtarmak için ihtilal  çıkaracağız!...<br/>
<br/>
		Kür Şad' ın gizli düşünceleri bilen yalnız Böğü Alp'ti. Yıllardan beri onunla konuşup hazırlanıyor, onun  buyrukları yerine getirmek için sağa sola ko uyordu. Üçoğul'un ardına düşmesi de bunun içindi. Ona şöyle  cevap verdi:<br/>
<br/>
		- Kür Şad! Onyıl süren kutsuzluğun sonu gelmiş olsa gerek. Kara Kağan, Tulu Han.. Bunlar budunun başına  geçecek kadar güçlü değillerdi. Çuluk Kağan'dan sonra bunlar pek sönük kalmışlardı. Artık Kara Kağan yok.  Çuluk Kağan'ın oğlu olarak sen varsın. Kür Şad! İhtilale başımızda olacak, iş başarılınca kağanlığa geçeceksin!<br/>
<br/>
		Kür Şad bu düşünceyi kabul etmedi:<br/>
<br/>
		- Hayır, Böğü Alp! İhtilale başkanlık edecek, fakat kağan olmayacağım! Böğü Alp hayretle baktı:  - Ya kim kağan olacak?<br/>
<br/>
		- Urku..<br/>
<br/>
		Kür Şad çok kesin konuşuyordu. Böğü Alp bir zaman ağzını açmadı. Sonra yavaş bir sesle sordu: - Sen niçin  kağan olmuyorsun?<br/>
<br/>
		- Kağan olmak için bir ihtilale başkanlık etmek istemiyorum.<br/>
<br/>
		- Fakat Urku daha on beş yaşında.<br/>
<br/>
		- Zarar yok. Babam kağanın bütün erdemlerini kendisinde toplamış. Çuluk Kağan'dan sonra kağanlık Tulu<br/>
<br/>
		Han'ın, Tulu Han'dan sonra da Urku'nun hakkı idi.<br/>
<br/>
		Bögü Alp, Kür Şad'ın kağan olması düşüncesine kendini o kadar alıştırmıştı ki onun söylediği sözlerin türeye  uygun olması bile kendisini kandıramıyordu.<br/>
<br/>
		- Kür Şad! Sen Bozkurt soyunun en büyüğüsün. Bizim türemize göre kağanlık ölen kağanın oğluna değil,  kardeşine, amcasına, yeğenine de geçebilir. Bütün beğlerin de seni kağan seçeceklerini biliyorum. Kağanımız  sen olacaksın!<br/>
<br/>
		- Hayır! Bütün beğler beni seçse de yine kağan olmayacağım. Kağanlık buduna bir hizmettir. Fakat aynı  zamanda kişinin bir kazancıdır. En yüce hizmet, karşılık kazanç beklemeden yapılan hizmettir. Şimdiye dek  Türk budununa gereğince hizmet edemedim. Hem borcumu ödemek, hem de Bozkurt ocağının son yıllardaki  uygunsuz işlerini silip kapatmak için kağan olmayacağım, ihtilali en seçme Türklerle yapacağız. Tasarladığım  iş çok atılgancadır. Başarırsak budun kurtulacak, başaramazsak dökülecek kanlarımız geride kalanlara  ödevlerini hatırlatacaktır. Ölüme karşı göz kırpmadan yapılan her saldırış büyük bir ülkü için çekilen her kılıç,  atılan ok, çekilen her emek bil ki boşuna değildir.<br/>
<br/>
		Bunun sonucu mutlaka kazançlı olacaktır. Böyle işlerde ne kadar yiğitlik gösterilirse, ne kadar can harcanırsa  başarı o kadar kesin olur. Bir işe girişirken önce iyi düşünüp tasarlamalı. Tasarladıktan sonra, yapılacak en iyi iş  artık fazla bir şey düşünme en dileğe saldırmaktır. On yıl bekledik, daha bekleyemeyiz. Bu kadar büyük bir ülkü  için kılıç çekerken, başkanlık eden kişinin gönlü kanmış, usu yatmış olmalıdır. Böyle olursa başkan daha güçlü  olur. Daha sert buyruk verir. Ben ihtilâlde daha iyi buyruk vermek için gönlümü yatıştırmış olmak isterim.  Bunun içindir ki, kağanlığı kabul etmiyorum. Kağan Urku olacaktır.<br/>
<br/>
		Bögü Alp Ötüken'deki sertliğini yeniden takınmıştı:<br/>
<br/>
		- &quot;Buyruk şenindir&quot; dedi.<br/>
<br/>
		O gece gökteki yıldızlar titreşip yanıyor, Ötüken'den gelen sert bir rüzgâr ciğerlere dolup taşıyordu. Kür Şad'ın  evinde toplantı vardı. Kür Şad'la Bögü Alp güvendikleri tüm beğlerinden birkaçını çağırmışlardı. Aldıkları  buyruk gereğince yayan olarak geliyorlardı. Önce iri Yamtar, arkasından Yağmur'la Üçoğul, daha sonra da Ay  Kutluk'la Emen geldiler. Yedi kişi az ışıklı bir odada büyük bir iş konuşuyorlardı. Her zamanki gibi ciddi idiler.  Fakat başladıkları işin ululuğundan habersiz gibi idiler. Tarihe mâl olmuş kahramanlıklarının en şanlısını  yaratacaklarını bilmi-yorlardı. Kür Şad söze başladı:<br/>
<br/>
		- Türk Beğleri! On yıl süren tutsaklık sona erecektir. Ötüken'de devlet kuran atalarımızın ruhunu daha çok  incitmemek, ıssız kalmış bozkırları daha çok yalnız bırakmamak, yağıyı daha çok güldürmemek, budunu  ünsüz bırakmamak, Türk Tanrısı'nı daha çok öfkelendirmemek için devleti yeniden kuracağız. Devleti  diriltmek için de Çin kağanına karşı bir ihtilâl yapacağız. Bögü Alp'la bunukararlaştırdık.<br/>
<br/>
		Kısa bir sessizlikten sonra sordu:<br/>
<br/>
		- Yüzbaşı Yamtar! Bizimle birlik olacak mısın?<br/>
<br/>
		- Evet, Kür Şad!<br/>
<br/>
		- Yüzbaşı Yağmur ya sen?<br/>
<br/>
		- Evet, Kür Şad!<br/>
<br/>
		-Yüzbaşı Üçoğul! Sen?<br/>
<br/>
		- Evet, Kür Şad!<br/>
<br/>
		- Onbaşı Ay Kutluk! Sen?<br/>
<br/>
		- Evet, Kür Şad!<br/>
<br/>
		- Onbaşı Emen! Sen?<br/>
<br/>
		- Evet, Kür Şad!<br/>
<br/>
		Kür Şad kılıcını çekti. Binbaşı Bögü Alp'la üç yüzbaşı iki onbaşı da öyle yaptılar. And vereceklerdi. Kür Şad  söyledi:<br/>
<br/>
		- Gök girsin, kızıl çıksın! Hepsi tekrarladı:<br/>
<br/>
		- Gök girsin, kızıl çıksın!<br/>
<br/>
		Kılıçlar hızla kınlara girdi. Şimdi Kür Şad yeniden söze başladı. Sözleri od parçası gibi gönüllere ve beyinlere  yazılıyordu:<br/>
<br/>
		- Urku Tigin Türk kağanı olacaktır. Onu Ötüken'e götürüp kağan yapmak için önümüzdeki engelleri yıkacağız.  Bu engeller Çin kağanı ile Çin çerisinin bu azlıkla o çokluğu yenmek için çokluğun başını ezmek gerek. Çin  kağanını tutsak edip elimizde rehin olarak tutacağız. Bu sayede Urku'yu kaldırıp toplayabildiğimiz Türklerle  Ötüken'e kadar götüreceğiz. Elimizde Çin kağanı rehin durdukça bize bir şey yapamazlar. Çin kağanına  buyruk verdirip isteğimizi elde edebiliriz. Çinliler, kağanları tutsak olduğu için onu dinlemezlerse, yahut  kağanı tutamayacak duruma gelirsek, o zaman onuöldüreceğiz.<br/>
<br/>
	</body>
</html>