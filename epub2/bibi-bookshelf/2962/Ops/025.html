<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="tr">
  <head>
    <meta name="Generator" content="Atlantis Word Processor 1.6.5.10"/>
    <title>IV - Hilebaz Figürünün Psikolojisi Üzerine*</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" type="text/css" rel="stylesheet"/>
<link href="../page_styles.css" type="text/css" rel="stylesheet"/>
</head>
  <body class="calibre">
<h1 class="h"><a id="a225" class="calibre1"></a>IV - Hilebaz Figürünün Psikolojisi Üzerine*</h1>
<p class="p59"><span class="t3">* C. G. Jung'un bu psikolojik yorumu ilk kez, Sam Blowsnake'nin derledi</span><span class="t3">ğ</span><span class="t3">i </span><span class="t12">Der göttliche Schelm. Ein indianischer Mythenzyklus</span><span class="t3"> içinde yay</span><span class="t3">ı</span><span class="t3">mland</span><span class="t3">ı</span><span class="t3">; derleme</span><span class="t3">de, eserin yay</span><span class="t3">ı</span><span class="t3">nc</span><span class="t3">ı</span><span class="t3">s</span><span class="t3">ı</span><span class="t3"> da olan Paul Radin'in ve Kari Kerenyi'nin makalelerine de yer verildi. Rhein-Verlag, Zürih, 1954.</span></p>
<p class="p52">Bir sonsözün kısıtlı çerçevesi içinde, Kızılderili mitolojisindeki hilebaz/oyunbaz (Trickster**)<a id="a226" class="calibre1"></a><a href="notes.html#a586" class="calibre1"><span class="t14">{169}</span></a> üzerine yazmak kolay değil benim için. </p>
<p class="p33"><span class="t3">** </span><span class="t12">Trickster</span><span class="t3"> terimi olumlu ve olumsuz çok say</span><span class="t3">ı</span><span class="t3">da anlam yüklü oldu</span><span class="t3">ğ</span><span class="t3">undan, bi</span><span class="t3">re bir çevirisi çok zordur, tek bir sözcükle kar</span><span class="t3">ş</span><span class="t3">ı</span><span class="t3">lanamaz: </span><span class="t12">Trickster</span><span class="t3"> arketipi oyunbaz</span><span class="t3">l</span><span class="t3">ı</span><span class="t3">k, hilekârl</span><span class="t3">ı</span><span class="t3">k, çocuksuluk, alayc</span><span class="t3">ı</span><span class="t3">l</span><span class="t3">ı</span><span class="t3">k, dürtüsellik vb. s</span><span class="t3">ı</span><span class="t3">fatlarla bezenmi</span><span class="t3">ş</span><span class="t3">tir. Metinde</span><span class="t3">ki anlam bütünlü</span><span class="t3">ğ</span><span class="t3">ünü gözeterek ihtiyari bir seçim olarak "hilebaz"</span><span class="t3">ı</span><span class="t3"> kullanmay</span><span class="t3">ı</span><span class="t3"> ter</span><span class="t3">cih ettik, (ç.n.)</span></p>
<p class="p66">Fakat uzun yıllar önce Adolf F. Bandelier'in <span class="t11">The Delight-Makers</span> (Eğlendiriciler) adlı klasik kitabını okuduğumdan bu yana, bunun Avrupa'daki analojisi olarak hiyerarşik düzeni tersine çeviren ve günümüz öğrenci topluluklarının karnavalında da yaşamayı sürdüren ortaçağ Kilisesi'ndeki karnaval zihnimi meşgul etti. Bu karşıtlığın bir örneği de, şeytanın "simia Dei" <span class="t11">(</span><span class="t12">Tanr</span><span class="t12">ı</span><span class="t12">'n</span><span class="t12">ı</span><span class="t12">n maymunu, (ç.n.)</span><span class="t11">)</span> olarak tanımlanması, hatta halkbilimde "faka bastırılmış" ve "aptal" olarak karakterize edilmesidir; hilebazlıkla ilgili tipik motiflerin garip bir bileşimi, kısmen eğlenceli kısmen de kötücül (zehir!) olan kurnaz oyunları, biçim değiştirme yetisi, hayvansal-tanrısal çifte doğası, her tür işkenceye maruz kalabilmesi ve <span class="t11">-last but not least-</span> bir kurtarıcı figürünü andırmasıyla Mercurius'ta da görülür. Bu nitelikler, Mercurius'un, Yunanlıların Hermes'inden bile daha eski olan, ilk çağların derinliğinden çıkıp gelmiş bir <span class="t11">daemo</span><span class="t11">nium</span> gibi görülmesine neden olur. Mercurius’un hilebazlıkları, onu halkbilimin belirli figürleriyle de akraba kılmıyor değildir, ki masallarda karşımıza çıkan bu figürler evrenseldir: "Aptal oğlan", "aptal Hans" ya da tam bir anti-kahraman olup diğerlerinin tüm çabalarına karşın başaramadığı şeyi aptallığıyla başaran "Keloğlan". Bir Grimm masalında<a id="a227" class="calibre1"></a><a href="notes.html#a588" class="calibre1"><span class="t14">{170}</span></a> "Ruh Mercurius" bir köylü delikanlı tarafından oyuna getirilir ve özgürlüğünü değerli şifa sanatıyla yeniden satın almak zorunda kalır.</p>
<p class="p36">Tüm mitik figürler içsel yaşantılara tekabül ettiğine ve ilkin onlardan kaynaklandığına göre, hilebazın özelliklerini andıran belli olguların parapsikoloji alanında da görülmesine şaşmamak gerek. Bunlar, zaman ve mekân bakımından evrensel olup çocukluk ve ergenlik çağında karşımıza çıkan "Poltergeist"ın* görüngüleridir. </p>
<p class="p36"><span class="t12">* Bir yere vurarak, gürültülü sesler ç</span><span class="t12">ı</span><span class="t12">kararak gelen, karga</span><span class="t12">ş</span><span class="t12">a ve y</span><span class="t12">ı</span><span class="t12">k</span><span class="t12">ı</span><span class="t12">ma yol açt</span><span class="t12">ı</span><span class="t12">ğı</span><span class="t12">na inan</span><span class="t12">ı</span><span class="t12">lan ruh, hayalet, (ç.n.)</span></p>
<p class="p66"><span class="t11">Poltergeist</span>'ın oynadığı muzip ve kötücül oyunlar, kurduğu "iletişimler'indeki zekâ düşüklüğü ya da aptallığı kadar meşhurdur. <span class="t11">Poltergeist</span>'ın özelliklerinden biri de biçim değiştirme yetisi olsa gerektir, çünkü hayvan biçiminde görüldüğü birçok kez bildirilmiştir. Kimi zaman kendini cehennemde bir ruh olarak tanımladığı için, öznel acı çekme motifi de eksik değildir hani. Evrensel yaygınlık bakımından, spiritüalist fenomenolojinin tamamını içerdiği bilinen Şamanizme benzediği söylenebilir. Şaman ve büyücü hekimin de hilebaz bir tarafı vardır, çünkü o da insanlara önce kötü oyunlar oynar, sonra da zarar verdiği kişilerin öcüne kurban gider. Bu nedenle, mesleği bazen son derece tehlikelidir. Ayrıca, Şaman teknikleri büyücü hekim için bir işkence olmasa da, genellikle hayli sıkıntı vericidir. Her halükârda, "the making of a medicine man"<a id="a228" class="calibre1"></a><a href="notes.html#a590" class="calibre1"><span class="t14">{171}</span></a> pek çok yerde o kadar büyük bir ruhsal ve fiziksel acı anlamına gelir ki, kalıcı psişik hasarlar bırakabilir. Buna karşılık, onun neredeyse "kurtarıcıyla bir tutulması", yaralanmış olanın yaralananları iyileştirdiği, acı çekenin acılara son verdiği yönündeki mitik gerçeği doğrular.</p>
<p class="p36">Bu mitolojik özellikler, dinsel-tinsel gelişimin en üst alanında da görülürler. Örneğin, Yehova'nın <span class="t11">Eski Ahit</span>'teki demonik özellikleri daha yakından incelendiğinde, onlarda, hilebazın önceden kestirilemez<span class="t3"> </span>oluşu, anlamsızca tahrip etme hırsı ve kendi kendine dayattığı acılarla birlikte yavaş yavaş bir kurtarıcıya dönüşmesi, aynı zamanda da insanlaşması gibi birçok unsur bulunabilir. İşte tam da bu, anlamsızlığın anlama dönüşmesi, hilebazın "aziz"le olan dengeleyici ilişkisini gösterir. Erken ortaçağda bu ilişki, antikçağdaki Satümalia'ların anısına dayanan bazı garip kilise âdetlerine yol açmıştı. Genellikle, İsa'nın doğumunu izleyen günlerde, yani yılbaşında, şarkılar ve danslarla kutlanırlardı. Rahiplerin, alt düzeydeki din adamlarının, diyakoz ve çocukların başlangıçta zararsız olan bu dansları (<span class="t11">tripudia</span>) kilisede yapılırdı. Bu <span class="t11">innocentium'</span>da<a id="a229" class="calibre1"></a><a href="notes.html#a592" class="calibre1"><span class="t14">{172}</span></a> bir <span class="t11">episcopus puerorum</span> (çocuk piskopos) da seçilir, çocuğa piskopos kıyafetleri giydirilirdi. Çocuk piskopos büyük bir şamata eşliğinde başpiskopos sarayına resmi bir ziyarette bulunur, piskoposun inayetini sarayın pencerelerinden birinden ihsan ederdi. Aynı şey <span class="t11">tripudium hypodiaconorum'du</span> (diyakozların dansı*) da olurdu, ruhban sınıfının diğer derecelerinde de. </p>
<p class="p33"><span class="t12">* </span><span class="t3">Tripudium</span><span class="t12">, co</span><span class="t12">ş</span><span class="t12">kulu dans ya da ku</span><span class="t12">ş</span><span class="t12">lar</span><span class="t12">ı</span><span class="t12">n ekmek k</span><span class="t12">ı</span><span class="t12">r</span><span class="t12">ı</span><span class="t12">nt</span><span class="t12">ı</span><span class="t12">s</span><span class="t12">ı</span><span class="t12"> yemelerine bak</span><span class="t12">ı</span><span class="t12">larak ç</span><span class="t12">ı</span><span class="t12">kart</span><span class="t12">ı</span><span class="t12">lan kehanet, (ç.n.)</span></p>
<p class="p36">Onikinci yüzyılın sonuna gelindiğinde, <span class="t11">innocentium</span> yozlaşıp gerçek bir budalalar şenliğine <span class="t11">(festum stultorum)</span> dönüşmüştü. 1198 tarihli bir bilgiye göre, Nötre Dame'daki (Paris) Sünnet Şenliği'nde "o kadar çok taşkınlık yapılmış ve utanç verici hareketlerde bulunulmuştu ki, kutsal yer yalnızca edepsiz sözlerle değil, kan dökülerek de kirletilmişti". Papa III. Innocent "onlarla [din adamlarıyla] alay eden şakalara" ve "oyunlarının utanmaz çılgınlığına" boşuna karşı çıkıyordu. İki yüz elli yıl sonra (12 Mart 1444) bile, Paris Teoloji Fakültesi'nden Fransa'daki tüm piskoposluklara gönderilen bir mektupta, "rahip ve din adamlarının bir piskopos ya da papa [!] seçip onu budalaların papası <span class="t11">(fatuorum papam</span>) diye adlandırdıkları" bu şenliklere veryansın ediliyordu. "Kutsal ayinin tam ortasında, grotesk maskeler takmış ya da kadın, aslan ve soytarı kılığına girmiş kişiler dans etmeye, koro halinde edepsiz şarkılar söylemeye başladılar, ayin sürerken sunağın bir köşesinde yağlı yiyeceklerini yediler, zar oyunlarını çıkardılar, eski ayakkabı derisinden yapılmış pis kokulu bir tütsü yaktılar ve kilisenin her tarafında hoplayıp zıpladılar," vs.<a id="a230" class="calibre1"></a><a href="notes.html#a595" class="calibre1"><span class="t14">{173}</span></a></p>
<p class="p63">Bu gerçek cadı sebti müthiş popüler olduğu için, Kilise'nin bu pagan mirastan ancak büyük çabalar sonucunda kurtulabilmesine şaşmamak gerek.<a id="a231" class="calibre1"></a><a href="notes.html#a597" class="calibre1"><span class="t14">{174}</span></a></p>
<p class="p63">Eski bilinç durumunu, yani pagan ve barbar vahşiliği, çılgın bir coşku ve sorumsuzluğu iyiden iyiye açığa çıkarmasına rağmen (ya da tam da bu yüzden?), belli yerlerdeki rahipler de "Libertas Decembrica" denen budalalık özgürlüğünün tadını çıkarmayı sürdürüyorlardı.<a id="a232" class="calibre1"></a><a href="notes.html#a599" class="calibre1"><span class="t14">{175}</span></a> Hilebazın ruhunu henüz ilk haliyle gözler önüne seren bu kutlamalar 16. yüzyılın başlarında sona ermişe benziyor. En azından, 1581-1585 tarihleri arasındaki çeşitli Konsil kararlarında, artık yalnızca <span class="t11">festum puerorum</span> ve <span class="t11">episcopus puorerum</span> seçilmesi yasaklanır.</p>
<p class="p63">Bu bağlamda, özellikle de Fransa'da kutlanan "Festum Asinorum"u da anmamız gerek. Mısır'a Kaçış'ın anısına zararsız bir kutlama olarak düşünülmüş bu şenlik, yanlış anlamalara meydan verebilecek, biraz tuhaf bir biçimde kutlanıyordu. Beauvais'da eşek korteji kiliseye bile giriyordu.<a id="a233" class="calibre1"></a><a href="notes.html#a601" class="calibre1"><span class="t14">{176}</span></a> Bunu izleyen <span class="t11">Missa solemnis'</span>in her bölümünün (Introit, Kyrie, Gloria vs.) sonunda anırılıyordu (yani bir eşek gibi a-i a-i sesleri çıkarılıyordu, "hac modulatione <span class="t11">Hinham</span> concludebantur"). 11. yüzyıldan kalma olduğu söylenen bir <span class="t11">codex manuscrip</span><span class="t11">tus'</span>ta şöyle yazar: "Ayinin sonunda rahip 'Ite missa est' demek yerine, üç kere anıracak (<span class="t11">ter Hinhannabit),</span> cemaat de yanıt olarak 'Deo gratias' yerine üç kere 'a-i' (<span class="t11">hinham</span>) diyecektir."</p>
<p class="p67">Du Cange bu kutlamada söylenen ilahilerden birini alıntılar:</p>
<p class="p68"><span class="t11">Orientis partibus,</span></p>
<p class="p68"><span class="t11">Adventavit Asinus,</span></p>
<p class="p68"><span class="t11">Pulcher et fortissimus,</span></p>
<p class="p68"><span class="t11">Sarcinis aptissimus.</span></p>
<p class="p68"><span class="t11"> </span></p>
<p class="p69">Doğu diyarlarından </p>
<p class="p69">Eşek geldi buraya,</p>
<p class="p68">En güzel, en güçlü,</p>
<p class="p68">En iyi yük taşıyıcısı.</p>
<p class="p68"><span class="t3"> </span></p>
<p class="p68">Bu türden mısraları Fransızca bir nakarat izliyordu:</p>
<p class="p68"><span class="t11"> </span></p>
<p class="p68"><span class="t11">Hez, Sire Asnes, car chantez,</span></p>
<p class="p68"><span class="t11">Belle bouche rechignez,</span></p>
<p class="p70"><span class="t11">Vous aurez du foin assez </span></p>
<p class="p70"><span class="t11">Et de l'avoine á plantez.</span></p>
<p class="p70"><span class="t11"> </span></p>
<p class="p68">Hey, Bay Eşek, şarkı Söylesenize!</p>
<p class="p68">Leziz yiyeceği red mi ediyorsunuz?</p>
<p class="p71">Samanınız olacak yeterince </p>
<p class="p71">Ve bol miktarda yulafınız.</p>
<p class="p71"> </p>
<p class="p68">On mısradan oluşan ilahinin son mısrası şöyledir:</p>
<p class="p68"><span class="t3"> </span></p>
<p class="p68"><span class="t11">Amen, dicas, Asine</span>, <span class="t11">(hic genuflectebatur)</span></p>
<p class="p68"><span class="t11">Jam satur de gramine,</span></p>
<p class="p71"><span class="t11">Amen, amen itera </span></p>
<p class="p71"><span class="t11">Aspernare vetera</span> [?]</p>
<p class="p71"><span class="t11"> </span></p>
<p class="p68">Amin, desene Eşek (burada diz kırıp selam verilir)</p>
<p class="p68">Tıka basa doydun samanla,</p>
<p class="p68">Amin, amin diye tekrarla,</p>
<p class="p68">Eskiye tenezzül etme (?)<a id="a234" class="calibre1"></a><a href="notes.html#a603" class="calibre1"><span class="t14">{177}</span></a></p>
<p class="p68"> </p>
<p class="p72">Du Cange der ki: bu rit ne kadar gülünç görünse de, "bir o kadar büyük bir coşkuyla uygulanırdı" (<span class="t11">eo religiosiori cultu observata fu</span><span class="t11">erint).</span> Başka yerlerde eşeğin üzerine altından bir örtü örtülür, örtünün uçları "praecipus Canonicis" (seçkin din adamları) tarafından tutulurdu; "orada bulunan diğer kişilerin de tıpkı Noel'de olduğu gibi törensel giysiler giymeleri gerekiyordu". İsa'yla eşek arasında simgesel bir bağ kurmak konusunda belirli eğilimler olduğundan, ayrıca eski çağlardan bu yana Yahudi tanrısı halk arasında eşek olarak düşünüldüğünden -Palatinus'daki İmparatorluk Harp Okulunun duvarına çizilmiş o alay haçının gösterdiği ve Tertullianus tarafından da teyit edildiği<a id="a235" class="calibre1"></a><a href="notes.html#a605" class="calibre1"><span class="t14">{178}</span></a> üzere, bizzat İsa da bu önyargıdan payını almıştı- teriomorfizm [hayvanbiçimcilik] tehlikesine düşmek işten bile değildi. Piskoposların bile uzun süre önünü alamadıkları bu âdet, sonunda "auctoritas supremi Senatus" tarafından ortadan kaldırıldı. Küfre ne kadar yaklaşılmış olduğu, daha sonra Nietzsche'nin<a id="a236" class="calibre1"></a><a href="notes.html#a606" class="calibre1"><span class="t14">{179}</span></a> kasıtlı bir küfür olan "Eşek Şölen"indeki yorumuyla gözler önüne serilmektedir.</p>
<p class="p44">Hilebaz figürünün rolünü <span class="t11">ad oculos</span> (mükemmelen) ortaya koyan bu ortaçağ âdetleri, Kilise'nin alanından kaybolduktan sonra dindışı İtalyan komedi sahnelerinde ortaya çıkarlar ve sık sık kalkıkfalluslu olarak nitelenen o komik tipler pek de iffet düşkünü sayılamayacak izleyicileri Gargantuavari açık saçık esprilerle eğlendirirler. Pulcinella, Cucorogna, Chico Sgarra ve daha nice klasik figür Jacques Callot'un gravürlerinde ölümsüzleşmiştir.<a id="a237" class="calibre1"></a><a href="notes.html#a609" class="calibre1"><span class="t14">{180}</span></a></p>
<p class="p44">Hilebaz fantazması muzip anlatılarda, karnaval coşkusunda, şifa ve büyü ritlerinde, dinsel korku ve aydınlanmalarda, kimi zaman açık seçik, kimi zaman da muğlak biçimlerde, tüm zaman ve mekânların mitolojisinde dolanır durur,<a id="a238" class="calibre1"></a><a href="notes.html#a611" class="calibre1"><span class="t14">{181}</span></a> belli ki bir "psikologem", yani çok eski bir arketipik psişik yapıdır. Zira en belirgin tezahürlerinde, hayvansal düzeyin henüz pek üstüne çıkamamış, <span class="t11">ayr</span><span class="t11">ı</span><span class="t11">mla</span><span class="t11">ş</span><span class="t11">mam</span><span class="t11">ı</span><span class="t11">ş</span><span class="t11"> insan bilinci</span><span class="t11">nin sad</span><span class="t11">ı</span><span class="t11">k bir yans</span><span class="t11">ı</span><span class="t11">mas</span><span class="t11">ı</span><span class="t11">d</span><span class="t11">ı</span><span class="t11">r.</span> Nedensel ve tarihsel bir açıdan bakıldığında, hilebaz figürünün kökeninin bu olduğunu yadsımak pek mümkün değil herhalde. Bir görüngünün neden ortaya çıktığı sorusu, sorunun yanıtı işlevsel anlam konusunda genellikle bir fikir vermese de, biyolojide olduğu gibi psikolojide de ne geçiştirilebilir ne de küçümsenebilir. Bu nedenle, biyoloji "ne için" diye sormaktan asla vazgeçmemelidir, zira görüngünün anlamı ancak yanıtla birlikte ortaya çıkacaktır. Aslında kesinlikle bir anlam taşımayan lezyonların söz konusu olduğu patolojide bile salt nedensel yaklaşımın yeterli olmadığı anlaşılmıştır, çünkü anlamları ancak "ne için" sorusundan sonra ortaya çıkan patolojik görüngülerin sayısı hiç de az değildir. Fakat normal yaşam görüngülerinin söz konusu olduğu yerlerde 'ne için' sorusunun tartışmasız bir önceliği vardır.</p>
<p class="p36">Demek ki, ilkel ya da barbar bir bilincin, gelişmenin çok daha erken bir evresinde bile kendisine dair bir imge oluşturması, bunu yüzlerce, hatta binlerce yıl hiç durmadan sürdürmesi, en temel özelliklerinin, ayrımlaşmış, hatta en yüce zihinsel ürünlerle karışmasına izin vermesi, arkaik özelliklerin eski olduğu oranda muhafazakâr ve inatçı olmalarıyla açıklanabilir. Eski imgelerin anısından bir türlü kurtulamaz insan, bu nedenle de bu anıyı anlamsız bir yük gibi taşır durur.</p>
<p class="p36">Çağımızın rasyonalist taleplerini bile karşılayabilecek kadar ucuz olan bu açıklama, hilebaz çevriminin gerçek sahipleri olan Winnebago'ları tatmin etmezdi ama. Onlar için mitos kesinlikle bir artık, bir kalıntı anlamına gelmez, bunun için mitos fazla eğlencelidir, katıksız eğlencenin bir nesnesidir. Onlara göre -şayet medeniyetle bozulmamışlarsa tabii- mitos "işleyen bir şeydir". Sıradan Avrupalının Noel ağacında bir sorun görmemesi gibi, onların da mitlerin anlam ve amacını sorgulamak gibi bir dertleri yoktur. Fakat kafa yoran bir gözlemci için her ikisi de, gerek hilebaz gerekse de Noel ağacı, üzerinde düşünmek için yeterince neden sunarlar. Bu nesneler hakkında ne düşüneceği gözlemcinin fikir yapısına çok bağlıdır elbette. Hilebaz çevriminin kaba ilkelliği düşünülürse, birinin bu mitosu basitçe eski, temel bir bilinç evresinin yansıması olarak açıklamakla yetinmesi pek de şaşırtıcı olmazdı, nitekim hilebaz da açıkça öyleymiş gibi görünür.<a id="a239" class="calibre1"></a><a href="notes.html#a612" class="calibre1"><span class="t14">{182}</span></a></p>
<p class="p36">Yanıtlanması gereken tek soru, bu tür kişileştirilmiş yansımaların ampirik psikolojide olup olmadığıdır. Vardır da nitekim, hatta en eski psikopatolojik gözlemler bu kişilik bölünmeleri <span class="t11">(double personnali</span><span class="t11">té)</span> ile ilgilidir. Bu çözülmelerin ilginç yanı, bölünmüş kişiliğin herhangi bir kişilik değil, Ben-kişiliği ile bütünleyici ya da dengeleyici bir ilişki içinde olmasıdır. Ben-kişiliğinde görülenden bazen daha kötü bazen de daha iyi karakter özelliklerinin kişileştirilmesidir. Hilebaz gibi bir ortak kişileştirme, münferit vakaların toplamından oluşur ve bu bireyler tarafından tanıdık bir şey olarak algılanır ki, eğer bireysel bir sapma söz konusu olsaydı, böyle bir şey olmazdı.</p>
<p class="p36">İmdi, eğer mitos salt tarihsel bir artık ise, neden şimdiye dek geçmişin büyük çöp çukurunda kaybolmayıp uygarlığın en yüksek doruklarında, budalalığı ve grotesk tuhaflığı nedeniyle bir "delightmaker" (<span class="t12">e</span><span class="t12">ğ</span><span class="t12">lendirici (ç.n.)</span>) rolü oynamadığı yerlerde bile etkin varlık gösterdiğini sormak gerekir. Birçok kültürde görülen, içinden hâlâ su akan eski bir nehir yatağıdır o. Bunun en açık kanıtı, hilebaz motifinin yalnızca mitik biçimde ortaya çıkmayıp her şeyden habersiz uygar insanda da aynı naiflik ve özgünlükle görülmesidir, üstelik de uygar insanın, irade ve eylemlerini belli ki kötü niyetle engelleyen tesadüflerle karşı karşıya olduğunu düşündüğü her yerde. O zaman da, bir zamanlar her kültürlü Almanın okumuş olması gereken F. Th. Vischer'in <span class="t11">Auch Einer</span> (Biri Daha) adlı romanının kahramanı gibi "cinler”den ve "nesnenin hilesi"nden söz edilir. Burada hilebaz bilinçdışındaki karşı eğilimlerle, münferit vakalarda çocuksu, düşük karakter olan bir tür ikinci kişilikle temsil edilir; bu ikinci kişilik, spiritüalist çevrelerde söz alan ya da <span class="t11">Poltergeist</span>'a özgü o son derece çocuksu fenomenlere yol açan kişiliklerden çok farklı değildir. Sanırım ben hiçbir yerde eksik olmayan bu kişilik unsurunu <span class="t11">gölge</span> diye nitelendirmekte haklıyım.<a id="a240" class="calibre1"></a><a href="notes.html#a615" class="calibre1"><span class="t14">{183}</span></a> Bu kişilik unsuru bizim kültür düzeyimizde kişisel bir gaf ("gaffe", "slip") olarak görülür ve bilinçli kişilikte bir bozukluk olarak yaftalanır. Örneğin karnaval âdetlerinin ve benzer âdetlerin ortak bir gölge figürünün artıklarını içerdiğinin ve kişisel gölgenin gizemli bir ortak figürün türevi olduğunu kanıtladığının bilincinde değiliz artık. Zira ortak figür uygarlığın etkisiyle yavaş yavaş ayrışır ve ne olduğu artık çok zor anlaşılan izler halinde halkbilimde yaşamayı sürdürür. Fakat ana unsuru kendini kişileştirir ve öznel sorumluluğun nesnesi olur.</p>
<p class="p36">Radin'in hilebaz çevrimi gölgenin ilk baştaki mitik biçimini koruduğu için mitosun oluşumundan önce varolan, Kızılderilinin henüz<span class="t3"> </span>benzer bir ruhsal karanlık içinde olduğu çok eski bir bilinç evresine işaret eder. Kızılderili, bilinci ancak daha yüksek bir düzeye ulaştığında, eski halini bir başka durum olarak kendinden ayrı tutup nesnelleştirebilirdi, yani kelimelere dökebilirdi. Bilinci hilebazınki gibi olduğu sürece, böyle bir yüzleşme mümkün olamazdı. Daha alt ve düşük seviyeye geri dönüp bakması, ancak daha yüksek, yeni bir bilinç düzeyine ulaşmasıyla mümkün olmuştu. Bu retrospektif bakışa önemli bir miktar alay ve aşağılama karışması ve geçmişin her halükârda pek de parlak olmayan anısını daha da bulandırması kaçınılmazdı. Bu fenomen zihinsel gelişim tarihinde sık sık tekrarlanmış olsa gerek. Yeni çağların önceki asırların zevk ve zekâsına bakışındaki soğukkanlı aşağılama bunun klasik bir örneğidir ve bu görüngünün çok açık bir iması <span class="t11">Yeni Ahit'te</span> de vardır: <span class="t11">Resullerin </span><span class="t11">İ</span><span class="t11">ş</span><span class="t11">leri</span> 17, 30'da, Tanrı'nın bilinçdışı çağlara (χρονοι της αγνοιας) tepeden baktığını (υπεριδων, <span class="t11">despiciens)</span> okuruz.</p>
<p class="p36">Bu tutum, "eski güzel günler" diye övülmekle kalmayıp Altın Çağ, cennet olarak göklere çıkarılan geçmişin, yalnızca cahil ya da batıl inançlı insanlar tarafından değil, bir zamanlar Atlantis diye bir yüksek kültür olduğuna hâlâ inanan, -denebilir ki- teosofiyle zehirlenmiş milyonlarca kişi tarafından da sık sık idealize edilmesiyle garip bir karşıtlık oluşturur.</p>
<p class="p36">İdeal durumu geçmişte bir yerlerde arayan bir kültür çevresine ait bir kişi, hilebaz figüründen garip bir biçimde etkileniyor olsa gerek. Hilebaz, kurtarıcının bir öncüsüdür ve tıpkı onun gibi, Tanrı, insan ve hayvandır. Hem insanın altındadır hem de üstünde, en belirgin ve önemli özelliği bilinçsizliğidir. Bu yüzden (belli ki insan) yoldaşları tarafından terk edilir, bununla, böylesi bir bilinç düzeyinden vazgeçilmesi ima ediliyor olabilir. Kendi hakkında o kadar bilinçsizdir ki, bir bütünlüğe sahip değildir ve iki eli birbiriyle dalaşabilir. Anüsünü de kendinden ayırarak ona özel bir görev yükler. Fallik özelliklerine rağmen, cinsiyeti bile isteğe bağlıdır: bir kadına dönüşebilir ve çocuk doğurabilir. Penisinden yararlı bitkiler yapar. Bu durum onun ilk baştaki yaratıcı doğasına işaret eder: Dünya Tanrı'nın bedeninden olmuştur.</p>
<p class="p36">Öte yandan, birçok bakımdan hayvanlardan daha aptaldır ve bir gülünç beceriksizlikten diğerine düşer. Aslında kötücül olmamasına rağmen, bilinçsizliği ve alakasızlığı yüzünden çok fena şeyler yapar. Hayvansı bir bilinçsizliğin içine hapsolmuş olması, bir geyiğin kafatasının içinde tutsak edilmesiyle ve bu durumdan kurtulmak için de bir şahinin kafasını kendi rektumuna hapsetmesiyle anlatılır. Gerçi bundan sonra yine eski durumuna, yani donuk haline döner ama art arda hayvanlar tarafından faka bastırılmaya devam eder, sonunda çakalı bile kandırmayı başarınca, kurtarıcı doğasını anımsar. Hilebaz, <span class="t11">tanr</span><span class="t11">ı</span><span class="t11">sal-hayvansal</span> bir doğası olan "kozmik" bir ilk-varlıktır, bir yandan insanüstü özellikleri nedeniyle insandan üstünken, bir yandan da akılsızlığı ve bilinçsizliği yüzünden insandan aşağıdır. Dikkate şayan bir içgüdü ve beceri yoksunluğu nedeniyle hayvanla da baş edemez. Onun bu eksiklikleri, çevre koşullarına bir hayvan kadar iyi uyum sağlayamamış olan, buna karşılık çok daha yüksek bir bilinç gelişimine aday, yani muazzam bir öğrenme hırsına sahip insan doğasının özelliğidir, ki bu mitos tarafından da gereğince öne çıkarılır.</p>
<p class="p46">Mitosun tekrar tekrar anlatılması, henüz anlaşılamayan nedenlerle uzun süre unutulmaması gereken içeriklerin <span class="t11">terapik anamnezi (</span><span class="t12">Tedavi edici an</span><span class="t12">ı</span><span class="t12">msama, (ç.n.)</span><span class="t11">)</span> anlamına gelir. Eğer bunlar eski düşük durumun artıklarından başka bir şey olmasalardı, onlara artık ilgi gösterilmemesi ve yeniden ortaya çıkışlarından rahatsızlık duyulması anlaşılır bir şey olurdu. Fakat görüldüğü üzere, böyle bir şey kesinlikle söz konusu değildir; Pulcinello ve soytarı gibi karnaval figürlerinde uzun bir süre daha yaşamaya devam eden hilebaz, uygarlık dönemine dek bir eğlence kaynağı olmayı sürdürür. Bu onun işlevini sürdürmesinin önemli bir nedenidir ama tek nedeni değildir, ayrıca çok ilkel bir bilinç durumunun yansımasının mitolojik bir kişilikte somutlaşmasının nedeni de değildir. Artık soyu tükenmekte olan eski bir durumun artıkları giderek enerjilerini yitirirler, aksi takdirde asla yok olmazlardı. Fakat eğer dışardan gelen bir enerjiyle, doğrudan doğruya daha yüksek bir bilinçten ya da henüz tükenmemiş bilinçdışı kaynaklardan beslenmeselerdi, kendi efsane çevrimine sahip mitik bir figür seviyesine kendi güçleriyle yükselmeleri kesinlikle beklenemezdi. Eğer bu soruyla benzer bir bireysel olgu -kişisel bilincin karşısında yer alan etkileyici, zıt bir gölge figürü- arasında bir paralellik kuracak olursak, ki buna hem olanağımız hem de hakkımız var, bu figür hâlâ mevcut olduğundan değil, varlığı yalnızca içinde bulunulan durumla açıklanan bir dinamiğe dayalı olduğundan ortaya çıkar, örneğin gölge Ben-bilinci için o kadar nahoştur ki, bilinçdışına bastırılmak zorunda kalınır. Bu açıklama bizim buradaki nesnemizle tam olarak örtüşmez, çünkü hilebaz<span class="t3"> </span>yok olmaya yüz tutmuş, kendini biçimlendirip ifade etme gücünü giderek yitiren bir bilinç evresini temsil eder. Ayrıca, bastırılması onun yok olmasını engellerdi, zira bilindiği gibi bilinçdışında hiçbir şey düzeltilmediği için, özellikle de bastırılmış olanın ayakta kalma şansı çok yüksektir. Bunun ötesinde, hilebaz hikâyesi Kızılderili bilincinde ne uygunsuz ne de nahoştur, tam tersine eğlencelidir ve bastırılmaya davetiye çıkarmaz. Tersine, mitos bilinç tarafından desteklenip besleniyor gibidir. Öyle de olsa gerektir, zaten gölge figürünü bilinçte tutmanın ve böylece bilinçli bir eleştiriye maruz bırakmanın en iyi ve en başarılı yolu budur. Fakat eleştiri ilkin eleştiri karakterinde değildir, daha ziyade olumlu bir değerlendirme gibidir, bu durumda, bilincin ilerleyen gelişmesiyle birlikte mitosun, beyaz uygarlığın baskısıyla hızla yok olması tehlikesi olmasa da, daha kaba yönlerinin yavaş yavaş ortadan kalkacağını düşünebiliriz.<a id="a241" class="calibre1"></a><a href="notes.html#a616" class="calibre1"><span class="t14">{184}</span></a> Başlangıçta zalim ya da müstehcen olan bazı âdetlerin zamanla basit simgelere dönüştüğü birçok kez görülmüştür.</p>
<p class="p46">Motifin tarihinin de gösterdiği gibi, bu zararsız hale getirme süreci o kadar uzun sürer ki, çok yüksek uygarlık evrelerinde bile motifin izlerine rastlanır. Bu kadar uzun ömürlü olmasını, mitosta anlatılan bilinç durumunun hâlâ varlığını koruyan gücü ve canlılığıyla ve bilincin bundan kaynaklanan gizli bir cazibe ve büyüye kapılmasıyla açıklayabiliriz. Biyoloji alanında salt nedensel hipotezler genellikle pek tatmin edici olmamakla birlikte, bizim durumumuzda göz önünde bulundurulması gereken nokta, üst bilinç düzeyinin daha düşük olanın üstüne binmesi, alt düzeyin ise, daha önce de vurgulandığı gibi, zaten geri çekiliyor olmasıdır. Ayrıca, hilebaz yeniden anımsanmasını bilincin ona duyduğu ilgiye borçludur; bunun yanı sıra, daha önce gördüğümüz gibi, yavaş yavaş gerçekleşen uygarlaşmanın kaçınılmaz sonucu olarak, başlangıçta bir <span class="t11">daemonium</span> olarak belli bir özerkliğe, çıldırma kapasitesine sahip ilkel bir figürün asimilasyonuna da bağlıdır.</p>
<p class="p46">Nedensel yaklaşımın son bir yaklaşımla desteklenmesi, medikal psikolojiye, bilinçdışından kaynaklanan bireysel fantezileri yorumlamakta yardımcı olmakla kalmaz, ortak fantezileri, yani mit ve masalları da daha anlamlı bir biçimde yorumlamamızı sağlar.</p>
<p class="p36">Paul Radin'in işaret ettiği gibi, uygarlaşma süreci bizzat hilebaz çevrimiyle başlar, ki bu ilk durumun aşıldığının açık bir göstergesidir. Hiç olmazsa en derin bilinçsizliğin izleri ortadan kalkar, çevrimin sonuna doğru hilebaz, acımasız, zalim, budalaca ve anlamsız davranmak yerine, yararlı ve mantıklı şeyler yapmaya başlar. Böylece, eski bilinçsizliğin değer kaybına uğradığı henüz mitos sürerken bile anlaşılır. Fakat insan kendine, hilebazın kötü özelliklerine ne olduğunu sorar. Sıradan okur, karanlık yönler artık görülmediğinde, gerçekten de yok olduklarını sanabilir. Fakat deneyimlerin de gösterdiği gibi, durum hiç de öyle değildir. Gerçekte, bilinç kendini kötülüğün cazibesinden kurtarabilmiş, onu mecburen yaşamak zorunda kalmamıştır; karanlık ve kötülük buharlaşıp uçmamıştır ama enerji kaybından ötürü bilinçdışına doğru çekilmiştir ve bilinçte her şey yolunda olduğu sürece orada kalacaktır. Ama bilinç kritik ve kuşkulu durumlarda sarsıldığında, o zaman gölgenin yok olup gitmediği, hiç olmazsa komşusunda bir yansıma olarak yeniden ortaya çıkmak için fırsat kolladığı anlaşılır. Eğer bu hilesinde başarılı olursa, ikisi arasında yine o ilkel karanlık dünya oluşur ve bu karanlık dünyada, hilebaz figürü için karakteristik olan her şey -en üst uygarlık düzeyinde bile— gerçekleşebilir. Popüler dilde çok isabetli bir biçimde ve kelimenin tam anlamıyla "maymun tiyatrosu" diye nitelenen bu durumda her şey ters gider ve saçmalamak için en küçük bir fırsat bile kaçırılmaz, akıllıca bir şey ya çok nadiren ya da son anda gerçekleşir. Bunun en iyi örnekleri politikada görülür.</p>
<p class="p36">Sözümona uygar insan hilebazı unutmuştur. Ancak yanlış davranışlardan huzursuz olup da cinlerin oyununa gelmekten ve benzeri şeylerden söz ettiğinde, metaforik ve figüratif olarak anımsar onu. Gizli, görünüşte zararsız gölgesinin, hayal bile edemeyeceği kadar tehlikeli özelliklere sahip olduğu aklına gelmez. İnsanlar, bireyin silindiği kitleler oluşturur oluşturmaz bu gölge harekete geçer ve -tarihin de göstermiş olduğu gibi- bir kişide vücut bulur.</p>
<p class="p36">İnsan ruhuna her şeyin dışarıdan verildiği, onun dünyaya <span class="t11">tabula rasa (</span><span class="t12">bo</span><span class="t12">ş</span><span class="t12"> levha (ç.n.)</span><span class="t11">)</span> olarak geldiği yönündeki uğursuz düşünce, normal koşullar altında bireyin de normal olacağı gibi yanlış bir inancı destekler. Bu durumda, insan esenliğini devletten bekler ve kendi yetersizliğinden<span class="t3"> </span>toplumu sorumlu tutar. İhtiyaçları evinin kapısına bedava getirildiğinde ya da herkesin bir otomobili olduğunda, varoluşun anlamına ulaştığını sanır. Böylesi ve benzer naiflikler bilinçdışı gölgenin yerini alarak onun bilinçsizliğini besler. Bu önyargıların etkisiyle, birey kendisini tümüyle çevresine bağımlı hisseder ve kendi içine bakma yetisini yitirir. Dolayısıyla, etik değerleri, neyin yasak ya da zorunlu olduğu bilgisiyle bastırılır. Bu durumda, bir askerin üstünden aldığı bir emri ahlak süzgecinden geçirmesi nasıl beklenebilir ki? Spontan etik itkilere sahip olduğunu, bunları en azından kimse onu izlemiyorken uygulayabileceğini keşfetme olanağını bile bulamamıştır.</p>
<p class="p38">Bu açıdan baktığımızda, hilebaz motifinin neden korunup geliştirildiğini anlayabiliriz: onun, başka birçok mit gibi psikoterapik bir etkisi olabilir. Entelektüel ve etik düzeyin eski düşüklüğünü, geçmişin nasıl olduğunu unutmasın diye bireyin gözü önünde tutar. Gerçi biz, anlamadığımız bir şeyin bize faydalı bir etkide bulunamayacağını düşünürüz. Ama bu her zaman böyle değildir. Bir insan nadiren, hele hele bir ilkelse çok daha nadiren, yalnızca aklıyla anlar. Gizemi sayesinde mitos, bilinçli bir biçimde anlaşılıp anlaşılmadığından bağımsız olarak, bilinçdışına doğrudan etkide bulunur. Mitosun tekrar tekrar anlatılmaktan ötürü çoktan anlamsız bir hale gelmemesinin, bir amaca hizmet etmesiyle açıklanabileceğini düşünüyorum. Bir açıklamada bulunmak zor, çünkü iki karşıt eğilim söz konusu: bir yandan eski durumun dışına çıkmak, bir yandan da onu unutmamak.<a id="a242" class="calibre1"></a><a href="notes.html#a619" class="calibre1"><span class="t14">{185}</span></a> Radin de bu zorluğu görmüştür ki şöyle yazar: "Psikolojik açıdan bakıldığında, insan kültürünün tarihi, büyük oranda, insanın hayvandan insana dönüştüğünü unutma çabasından ibarettir."<a id="a243" class="calibre1"></a><a href="notes.html#a620" class="calibre1"><span class="t14">{186}</span></a> Birkaç sayfa sonra da (Altın Çağ'la ilgili olarak) şöyle devam eder: "Unutmamak konusundaki bu inatçı ısrar bir tesadüf olamaz."<a id="a244" class="calibre1"></a><a href="notes.html#a623" class="calibre1"><span class="t14">{187}</span></a> Eğer mitosla ilgili bu paradoksal tutum açımlanacaksa, bu karşıtlığı ifade etme mecburiyeti de bir tesadüf değildir. Bizde en aydın kişi bile, Noel ağacı âdetinin ne anlama geldiğine dair en ufak bir fikir sahibi olmadan çocuklarına bir Noel ağacı dikecek ve buna bir yorum getirmeyi deneyenin lafını<span class="t3"> </span>derhal ağzına tıkacaktır. Kentlerimizde ve taşrada sözümona batıl inançların ne kadar yaygın olduğunu görmek şaşırtıcıdır; ama tutup da bir kişiye açık ve net olarak "Hayaletlere inanır mısın? Büyücülere? Büyülü maddelerin etkisine?" diye sorsanız, öfkeyle "hayır" diye yanıtlar. Bütün bunları daha önce hiç duymamış olması ve saçmalığın dik âlâsı olarak görmesi yüzde bir ihtimaldir. Gizliden gizliye, tıpkı bir cangıl sakini gibi bütün bunların içindedir. Zaten kamuoyunda da pek bilinmez bunlar, zira bizim aydınlanmış toplumumuz bu tür batıl inançların çoktan kökünün kurutulduğundan emindir ve genel uzlaşım, bırakınız inanmayı, sanki bu tür şeyleri hiç duymamış gibi yapmak yönündedir.</p>
<p class="p44">Oysa hiçbir şey geçmiş gitmiş değildir, şeytanla yapılan anlaşmalar bile. Dışarıya karşı unutmuştur insan ama kendi içinde asla. Elgon dağının güney yamaçlarındaki ormanda bir süre birlikte yürüdüğümüz zenci gibi davranır herkes: Yolun çatallaştığı bir yerde, zencinin ailesiyle birlikte yaşadığı mağaranın yakınlarında çok güzel (ev olarak) yapılmış yepyeni bir hayalet tuzağı gördük. Ona, bu kulübeyi kendisinin mi yaptığını sordum. Tüm heyecan belirtilerini göstererek soruma olumsuz yanıt verdi ve bu tür "oyuncakları" (Batı Afrika'da "jou-jou" denir) çocukların yaptığını söyledikten sonra kulübeye öyle bir tekme indirdi ki, kulübe darmadağın oldu.</p>
<p class="p44">Aynı tepkiyi bizim buralarda da gözlemleyebiliriz. İnsan dışardan bakıldığında uygar bir insan gibidir ama kendi içinde bir ilkeldir. İnsanın bir yönü vardır ki, kökenini gerçekten ele vermeyi hiç istemez, bir başka yönü de, bütün bunları çoktan aştığına inanmasıdır. Bir keresinde çok etkileyici bir olayla bu çelişkinin farkına vardım: Bir ahırın üzerindeki büyünün "Strudel" (büyücü-hekim) tarafından bozulmasını izliyordum. Ahır, Gotthard tren yolunun hemen yanıbaşındaydı ve büyü ayini süresince birçok uluslararası hızlı tren geçti yanımızdan, bu trenlerin içindeki yolcular kendilerinden birkaç metre ötede ilkel bir rit gerçekleştirildiğini nereden bileceklerdi!</p>
<p class="p44">Bu iki bilinç boyutunun karşıtlığı, enerjik bir sistem olarak karşıt gerilime muhtaç olan psike'nin iki kutuplu yapısının bir ifadesinden başka bir şey değildir. Bu nedenle, tüm psikoloji önermeleri tam tersine de çevrilebilir, geçerliliklerini kanıtlayan da budur zaten. Nitekim, psikolojiyle ilgili konuşmalarda bizim psike <span class="t11">hakk</span><span class="t11">ı</span><span class="t11">nda</span> bir şey söylemediğimizi, psike'nin kaçınılmaz olarak kendi hakkında konuştuğunu unutmamalıyız. Bizim "zihin" sayesinde psike'nin üzerine çıkacağımızı düşünmemizin, zihin psike'den bağımsız olduğunu iddia etse de, hiçbir yararı yoktur. Zihin bunu nasıl kanıtlayabilir ki? Bir ifademizin psike'den kaynaklandığını, yani psişik ve yalnızca psişik olduğunu, diğerinin ise zihinsel olduğunu, bu nedenle de psişik olandan üstün olduğunu istediğimiz kadar iddia edebiliriz. Bu iddialar inanç koyutuna dayalıdırlar ve öyle de kalacaklardır.</p>
<p class="p36">Gerçek şu ki, psişik içeriklerin bu çok eski üçlü (maddi, psişik, pnömatik) hiyerarşisi, deneyimin dolaysız nesnesi olan psike'nin iki kutuplu yapısıdır. Bir şelalenin canlı birliğinin yukarıyla aşağı arasındaki dinamik bağlantıda olması gibi, psişik doğanın birliği de ortada yer alır. Dolayısıyla, mitosun canlı etkisi, özgürlüğünün ve bağımsızlığının farkında olan daha yüksek bir bilincin mitolojik figürün özerkliğiyle karşı karşıya geldiği ve onun büyüsünden kaçamayıp olağanüstü etkisine biat ettiği yerde karşımıza çıkar. Figür etkili olur, çünkü izleyicinin psike'sinde gizliden gizliye bir payı vardır, hatta fark edilmese de, onun bir yansımasıdır. Öznel bilinçten kopmuş olduğu için özerk bir kişilik gibi davranır. Hilebaz, <span class="t11">ortak gölge figürü</span><span class="t11">dür,</span> bireyin düşük karakter özelliklerinin bir toplamıdır. Bireysel gölge kişiliğin hiç eksik olmayan bir unsuru olduğu için, ortak figür kendini buradan sürekli yeniden oluşturur. Fakat her zaman mitolojik bir figür olarak değil de, çağımızda eski mitologemlerin giderek bastırılması ve ihmal edilmesi sonucu, başka toplum grupları ve halklara yansıtmalar olarak.</p>
<p class="p36">Hilebaz ile bireysel gölge arasında bir paralellik kurduğumuzda, hilebaz motifinde görülen anlamlı olana eğilimin, öznel ve kişisel gölgede de gözlemlenip gözlemlenemediği sorusu ortaya çıkar. Gölge, düşlerin fenomenolojisinde sık sık karşılaşılan, iyi tanımlanmış bir figür olduğu için bu soruya olumlu yanıt verebiliriz: gölge, tanım itibarıyla olumsuz bir figür olsa da, farklı yapıdaki bir arka plana işaret eden olumlu yönler ve bağlantılar da sergiler bazen. Değersiz bir kabuk altında anlamlı içerikler gizliyordur sanki. Deneyimler tahminlerimizi doğrular niteliktedir: genellikle, gizlenen şey giderek gizemli figürlerden oluşur. Çoğu zaman gölgenin hemen ardında, muazzam bir büyü ve etki gücüne sahip anima durur.<a id="a245" class="calibre1"></a><a href="notes.html#a625" class="calibre1"><span class="t14">{188}</span></a> Genellikle fazla<span class="t3"> </span>genç bir figür olan anima'nın içinde de son derece nüfuzlu bir tipleme olan "yaşlı adam" (bilge, büyücü, kral, vb.) gizlidir. Bu sıralamayı böylece sürdürmek mümkün. Ama bunun bir anlamı yok, çünkü insan psikolojik olarak ancak bizzat yaşadığını anlar. Karmaşık psikolojimizin kavramları aslında entelektüel tanımlar değil, her ne kadar betimlenebilseler de, bunları yaşamayan için ölü ve muğlak olan belirli deneyim alanlarına ilişkin ifadelerdir. Benim gördüğüm kadarıyla, insanlar "gölge" yerine, kulağa "bilimsel" gelen Latince ya da Yunanca bir sözcük kullanılmasını tercih etseler de, bu kavramla neyin kastedildiğini genellikle çok zorlanmadan anlıyorlar. Buna karşın anima kavramının anlaşılması konusunda daha büyük zorluklar yaşanıyor. Gerçi edebiyatta ya da film yıldızı olarak karşılaşılan anima kolayca kabul edilir ama onun yaşamdaki rolünün bilincine varılması gerektiğinde hiç mi hiç anlaşılmaz, çünkü erkeğin asla üstesinden gelemediği her şeyi temsil ettiği için asla kurcalanmaması gereken sürekli bir duygusallık durumunda kalakalmıştır. Bu noktada görülen bilinçsizlik, en hafif ifadeyle şaşırtıcıdır. Bu nedenle de, kendi dişiliğinden korkan bir erkeğe "anima" kavramıyla neyin kastedildiğini anlatmak neredeyse imkânsızdır.</p>
<p class="p44">Aslında bu durum çok da şaşırtıcı değildir, çünkü modern Avrupalı gölge ile ilgili en temel bakışı bile kavramakta zorlanır bazen. Fakat gölge, bilince en yakın ve en az tehlikeli figür olduğu için, bilinçdışının çözümlenmesinde ilk söz konusu olan kişilik unsurunu oluşturur. Bireyleşmeye giden yolun başında kısmen tehditkâr kısmen de gülünç bir figür olarak durur ve kuşku uyandıracak kadar basit olan sfenks bilmecesini sorar ya da tekinsiz "quaestio crocodilina"ya<a id="a246" class="calibre1"></a><a href="notes.html#a626" class="calibre1"><span class="t14">{189}</span></a> yanıt verilmesini ister.</p>
<p class="p44">Hilebaz mitosunun sonunda kurtarıcı kendini belli ederse, bu rahatlatıcı öngörü ya da umut, bir felaketin gerçekleştiği ya da bilinçli bir biçimde anlaşıldığı anlamına gelir. Kurtarıcıya özlem duymak için "kötülük" içinde kaybolmuş olmak gerekir, yani gölgenin kavranması ve kaçınılmaz bir biçimde bütünleşmesi o kadar sıkıntılı bir durum yaratır ki, bu yazgının düğümlenmiş yumağını ancak doğaüstü bir kurtarıcı çözebilir. Gölgenin ortaya koyduğu sorun bireysel vakada anima, yani ilişki düzeyinde yanıtlanır. Gerek ortak-tarihsel gerekse de bireysel alanda, kendini αγνοια'da, yani bilinçsizlikte tutsak olmaktan yavaş yavaş kurtaran bilincin gelişimi söz konusudur,<a id="a247" class="calibre1"></a><a href="notes.html#a629" class="calibre1"><span class="t14">{190}</span></a> bu nedenle de kurtarıcı bir aydınlatıcıdır.</p>
<p class="p53">Ortak mitolojik biçiminde olduğu gibi, bireysel gölge de enantiodrominin, geri dönüşün, çekirdeğini kendi içinde barındırır.</p>
</body>
</html>
