<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="tr">
  <head>
    <meta name="Generator" content="Atlantis Word Processor 1.6.5.10"/>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" type="text/css" rel="stylesheet"/>
<link href="../page_styles.css" type="text/css" rel="stylesheet"/>
</head>
  <body class="calibre">
<p class="p"> </p>
<h1 class="h"><a id="ncx229" class="calibre1"></a><a id="a75" class="calibre1"></a>2. YENİDEN DOĞUŞ PSİKOLOJİSİ</h1>
<p class="p39">Yeniden doğuş herhangi bir biçimde gözlemleyebileceğimiz bir süreç değildir. Onu ne ölçebiliriz, ne tartabiliriz, ne de fotoğrafını çekebiliriz. O algılarımızın tamamen ötesindedir. Burada, bize yalnızca dolaylı olarak aktarılan psişik bir gerçeklik söz konusudur. İnsan yeniden doğuştan söz eder, yeniden doğuşa inanır, yeniden doğuşla doludur - bu gerçeklik bizim için yeterlidir. Burada, "Yeniden doğuş bir şekilde kavranabilir bir süreç midir?" sorusuyla meşgul olmuyoruz. Bizim psişik gerçekle yetinmemiz gerekir. Fakat bu noktada şunu da eklemeliyim ki, "psişik olan"ın hiçbir şey olmadığına ya da gazdan bile uçucu olduğuna dair yaygın kanıyı paylaşmıyorum. Tam tersine, psike'nin insan yaşamının en güçlü olgusu olduğu görüşündeyim. Evet, psike tüm insani olguların, uygarlığın ve insan katili savaşın anasıdır. Bütün bunlar önce psişik ve görünmezdir. "Salt" psişik oldukları sürece duyularla algılanmasalar da, yadsınmaz bir biçimde gerçektirler. İnsanların yeniden doğuştan söz etmeleri, böyle bir kavramın olması bile, bununla tanımlanan psişik deneyimler olduğu anlamına gelir. Bu deneyimlerin ne olduğunu, ancak bunlarla ilgili ifadelerden çıkarabiliriz. Dolayısıyla, eğer yeniden doğuşun ne olduğunu öğrenmek istiyorsak, dünya tarihinde yeniden doğuşun nasıl tanımlandığına bakmamız gerekir.</p>
<p class="p39">"Yeniden doğuş" ifadesi, insanlığın ilkifadelerinden biridir. Bu ilkifadelerin temelinde, benim "arketip" diye tanımladığım şeyler yer alır. Duyuötesiyle ilgili tüm ifadeler mutlaka arketipler tarafından belirlenmiştir, bu nedenle de, çok farklı halkların yeniden doğuş hakkında aynı ifadeleri kullanmalarına şaşmamak gerekir. Psişik deneyimlerden kaynaklanıyor olması gereken bu ifadelerin, metafizik ve felsefi önemlerinden bağımsız olarak psikolojik açıdan incelenmesi gerekir. Dönüşüm deneyiminin fenomenolojisi hakkında genel bir bilgi edinebilmek için, bu alanın biraz daha ayrıntılı bir krokisini çizmek gerekir. Başlıca iki deyim grubu vardır: birincisi, yaşamın aşkınlığı, ikincisi ise kişinin kendi dönüşümünün aşkınlığı.</p>
<h2 class="h2"><a id="ncx232" class="calibre1"></a><a id="a76" class="calibre1"></a>A. YAŞAMIN AŞKINLIĞI DENEYİMİ</h2>
<p class="p54">• <span class="t11">Kutsal ritüeller arac</span><span class="t11">ı</span><span class="t11">l</span><span class="t11">ığı</span><span class="t11">yla ya</span><span class="t11">ş</span><span class="t11">anan deneyimler.</span> "Yaşamın aşkınlığı" kavramından kastım, sâlik'in kutsal bir rite katılarak edindiği, yaşamın dönüşüm ve yenilenmeyle sonsuzca devam ettiğini gösteren, yukarıda da anlatılmış olan deneyimlerdir. Bu gizlemlerde, yaşamın somut tezahüründen farklı olan aşkınlığı, genellikle bir tanrının ya da tanrısal bir kahramanın dönüşümü -ölüm ve yeniden doğuş- aracılığıyla tasvir edilir. Sâlik ya sürecin yalnızca bir tanığıdır ya da tanrısal dramda rol alan ve bundan etkilenen bir kişidir, ya da ritüel aracılığıyla tanrıyla özdeşleşir. Önemli olan, nesnel bir töz, varoluş ya da yaşam biçiminin, aslında bağımsız olan bir süreçte ritüel aracılığıyla dönüşmesi esnasında, sâlik'in de orada hazır bulunması ya da katılımı nedeniyle etki altına alınması, etkilenmesi, "kutsanması" ya da "inayete" ermesidir. Dönüşüm sürecine dahil olabilmesine rağmen, süreç onun içinde değil, dışında gerçekleşir. Osiris'in öldürülmesini, parçalanmasını, parçaların etrafa dağıtılmasını, ardından diriliş ritüelini yaşayan sâlik, tüm tezahür biçimlerinden daha kalıcı olan ve Anka gibi daima küllerinden doğan yaşamın sürekliliğine ve kalıcılığına tanık olur. Ritüele katılım sonucunda ortaya çıkan etki, örneğin Eleusis Gizlemleri'ne özgü bir ölümsüzlük umududur.</p>
<p class="p55">Yaşamın sürekliliğini ve dönüşümünü tasvir eden mevcut gizlemlerden biri de Aşai Rabbani'dir. Ayine katılanları gözlemlediğimizde,   kayıtsızlıktan derin bir etkilenmeye kadar uzanan ruh hallerine tanık oluruz. Ayin esnasında çıkış kapısına yakın duran erkek grubu, her tür dünyevi konuda sohbet eder, mekanik bir biçimde haç çıkarır ve diz kırar ama tüm kayıtsızlığına rağmen, kutsal ritüelde payı vardır, zira Tanrı'nın inayetiyle dolu mekânda bulunmaktadır. Ayinde dünya ve zamandışı bir eylem olarak İsa kurban edilir, sonra İsa dönüşen varlığıyla birlikte dirilir. Onun kurban edilmesi riti tarihi olayın tekrarı değil, olayın ilk, eşsiz ve ebedi halidir. Bu nedenle, Aşai Rabbani deneyimi, yaşamın, zaman ve mekânın tüm engellerini ortadan kaldıran aşkınlığına katılmaktır. Zamanda bir sonsuzluk anıdır.<a id="a77" class="calibre1"></a><a href="notes.html#a310" class="calibre1"><span class="t14">{31}</span></a></p>
<p class="p46">• <span class="t11">Do</span><span class="t11">ğ</span><span class="t11">rudan deneyimler.</span> Gizlemlerde tasvir edilen şeyler ve bunların izleyici üzerindeki etkisi, herhangi bir rit olmaksızın kendiliğinden, vecd ya da vizyon biçiminde de gerçekleşebilir. Bunun klasik örneği Nietzsche'nin Öğle Vakti Vizyonu'dur.<a id="a78" class="calibre1"></a><a href="notes.html#a313" class="calibre1"><span class="t14">{32}</span></a> Bilindiği gibi, bu vizyonda Hıristiyan gizleminin yerini, parçalandıktan sonra dirilen Dionysos-Zagreus alır ("...bir asma çubuğunun zengin sevgisiyle çepeçevre sarılıp kendi kendinden gizli kalan..."). Onun deneyimi Dionysosçu-doğal bir karakterdedir; tanrı, antikçağın doğal kılığında görünür, sonsuzluk anı ise Pan'a adanan öğle vaktidir: "Uçup gitti mi zaman? Düşmüyor muyum? Düşmemiş miydim -dinle!- sonsuzluğun kuyusuna?" Burada ona yaşamın dirilişini müjdeleyen "altın halka", "geri dönüşün halkası" bile görünür.<a id="a79" class="calibre1"></a><a href="notes.html#a314" class="calibre1"><span class="t14">{33}</span></a> Nietzsche bu vizyonu, adeta bir gizlemde yer alıyormuş gibi yaşar.</p>
<p class="p46">Birçok mistik deneyim benzer bir karakterdedir: Sanki izleyicinin de dahil edildiği bir gösterim gibidir; fakat bu, izleyicinin mizacının da bir dönüşümden geçeceği anlamına gelmez. Nitekim en güzel, en etkileyici düşlerin bile düşü gören kişi üzerinde genellikle kalıcı ya da dönüştürücü bir etkisi yoktur. Bundan etkilenmiştir elbette ama bunu bir mesele haline getirmeyebilir. O zaman da olay, sanki başka kişiler tarafından gerçekleştirilmiş gibi, insanın "dışında" kalır elbette. Genellikle daha çok estetik türden olan bu deneyim biçimlerinin, insanın doğasını mutlaka dönüştüren deneyimlerden özenle ayrı tutulması gerekir.</p>
<p class="p30"><span class="t3">B. ÖZNEL DÖNÜ</span><span class="t3">Ş</span><span class="t3">ÜM</span></p>
<p class="p35">Aslında kişilik dönüşümleri ender rastlanan olaylar değildir. Hatta psikopatolojide önemli bir rol oynarlar. Fakat bunlar, yukarıda ele alınan ve psikolojik incelemelerle ancak çok zor kavranabilen mistik deneyimlerden farklıdır. Şimdi ele alacağımız fenomenler ise psikolojinin aşina olduğu bir alana aittir.</p>
<p class="p35">• <span class="t11">Ki</span><span class="t11">ş</span><span class="t11">ili</span><span class="t11">ğ</span><span class="t11">in azalmas</span><span class="t11">ı</span><span class="t11">.</span> Kişiliğin, azalma biçiminde bir değişime uğramasıdır. Bunun bir örneği, ilkel psikolojide "ruh kaybı" diye bilinen şeydir. İlkel insanın ruhun kaybedilmesi biçiminde açıkladığı garip bir durumdur bu. Ona göre, bir ruh, gece kaçıp giden bir köpek gibi çeker gider. Bu durumda büyücü hekime düşen görev, kaçan ruhu geri getirmektir. Ruh çoğu zaman aniden kaybedilir, o zaman da genel bir rahatsızlık, keyifsizlik başgösterir. Bu fenomen, bizim bilincimizin bütünlüğünden yoksun ilkel bilincin yapısıyla ilgilidir. Bizim bir irademiz vardır, ama ilkel insanın yoktur. İlkel insanın sırf duygusal ve içgüdüsel değil de, bilinçli, maksatlı bir eylemde bulunabilecek kadar kendine hâkim olabilmesi için karışık egzersizlere ihtiyacı vardır. Bizim bilincimiz bu bakımdan çok daha emin ve güvenilirdir; ancak, uygar insanın başına da zaman zaman benzer bir şey gelebilir, fakat bu durum ruh kaybı kavramıyla değil, bu fenomene isabetli bir isim bulan Janet'nin <span class="t11">abaissement du niveau</span> (zihinsel seviyenin düşmesi) kavramıyla nitelenir.<a id="a80" class="calibre1"></a><a href="notes.html#a316" class="calibre1"><span class="t14">{34}</span></a> Bilincin geriliminin azalmasının söz konusu olduğu bu durum, kötü havaya işaret eden düşük barometreyle karşılaştırılabilir. <span class="t11">Tonus (</span><span class="t12">Psikolojik uyan</span><span class="t12">ı</span><span class="t12">kl</span><span class="t12">ı</span><span class="t12">k hali, (ç.n.)</span><span class="t11">)</span> azalmıştır ve kişi bunu ağırlık, keyifsizlik ve melankoli biçiminde hisseder. İnsanın "keyfi" kaçmıştır, güne ve işe başlayacak hali ve cesareti yoktur. İçinde hiçbir kıpırtı olmadığı için kendini kurşun gibi ağır hisseder. Bunun nedeni, insanın içinde artık hiçbir enerjinin kalmamasıdır.<a id="a81" class="calibre1"></a><a href="notes.html#a318" class="calibre1"><span class="t14">{35}</span></a> Çok iyi bilinen bu fenomen ilkellerdeki ruh kaybına tekabül eder. Keyifsizlik ve iradesizlik o kadar büyük boyutlara varabilir ki, kişilik parçalanabilir ve bilinç bütünselliğini yitirebilir; kişilik unsurları kendi kendilerine bağımsız hareket etmeye başlayarak bilincin kontrolünün dışına çıkarlar. O zaman da, örneğin duyum yitimi ya da sistematik unutkanlık görülebilir. Sistematik unutkanlık, "bir organın işlevinin zayıflaması ya da tamamen durması" isterisidir. Bu tıbbi kavram ilkellerdeki "ruh kaybı"na karşılık gelir.</p>
<p class="p39"><span class="t11">Abaissement</span> fiziksel ve psişik yorgunluk, bedensel hastalıklar, şiddetli duygulanımlar ve kişinin özgüvenini son derece yıpratan şok sonucunda ortaya çıkabilir. <span class="t11">Abaissement</span> genel kişilik üzerinde daima<span class="t3"> </span>daraltıcı bir etkiye neden olur. Kişinin özgüvenini ve girişkenliğini azaltır ve giderek artan bir benmerkezcilik nedeniyle zihinsel ufku daraltır. Sonunda, gerçekten de olumsuz bir kişilik gelişimine yol açabilir, ki bu özgün kişiliğin sahteleşmesi anlamına gelir.</p>
<p class="p35">• <span class="t11">Ço</span><span class="t11">ğ</span><span class="t11">alma anlam</span><span class="t11">ı</span><span class="t11">nda dönü</span><span class="t11">ş</span><span class="t11">üm.</span> İnsanın başlangıçtaki kişiliği ile daha sonraki kişiliği genellikle birbirinden farklıdır. Bu nedenle, en azından yaşamın ilk yarısında, kişiliğin çoğalması ya da değişmesi mümkündür. Bu değişim dış katkılarla, örneğin dışarıdan gelen yeni yaşam içeriklerinin benimsenmesiyle gerçekleşebilir. Bu sayede, kişilikte önemli bir zenginleşme görülebilir. Dolayısıyla, bu zenginleşmenin <span class="t11">yaln</span><span class="t11">ı</span><span class="t11">zca</span> dış kökenli olduğu, insanın dışarıdan gelen şeyleri içine doldurdukça bir şahsiyet haline geleceği varsayımı pek yaygındır. Fakat kişi bu reçeteye ne kadar rağbet eder, bütün büyümenin dışarıdan geldiğine ne kadar inanırsa, içinin yoksulluğu da o kadar artar. Bu nedenle, dış kaynaklı büyük bir fikrin bizi etkilemesinin tek nedeninin, içimizdeki bir şeye karşılık gelmesi olduğunu kavramamız gerekir. Ruh zenginliği ganimet biriktirmeyle değil, alımlama açıklığıyla olur. Dışarıdan içeriye girenler kadar, içerde ortaya çıkanların da benimsenebilmesi için, dışarıdan ya da içerden gelen içeriğin büyüklüğünü karşılayacak içsel bir genişliğe sahip olmak gerekir. Kişiliğin asıl zenginliği, içsel kaynaklarla beslenen bir çoğalmanın bilincine varmaktır. Ruhumuz yeterince geniş değilse, nesnemizin büyüklüğüyle asla baş edemeyiz. Bu nedenle, insanın görevinin büyüklüğüne göre büyüdüğü sözü çok doğrudur. Ama büyüyebilme yetisi insanın içinde yoksa, en zor görev bile işe yaramaz, olsa olsa insan görevin altında ezilir.</p>
<p class="p36">Çoğalmanın klasik bir örneği Nietzsche'nin Zerdüşt'le karşılaşmasıdır; bu karşılaşma eleştirel özdeyişçiyi trajik şaire ve peygambere dönüştürmüştür. Benzer bir örnek de, Şam'a giderken yolda aniden İsa'yla karşılaşan Paulus'tur. Tarihsel kişilik İsa olmasa Paulus'un İsa'sı da olmazdı herhalde, ama Paulus'un İsa vizyonunun kaynağı tarihteki İsa değil, Paulus'un bilinçdışıdır.</p>
<p class="p36">Yaşamda bir zirveye ulaşıldığında, gonca açıp da küçüğün içinden büyük çıktığında, "Bir İki olur", ve zaten hep var olan ama görünmez kalan büyük varlık, insanın karşısına vahiy şiddetiyle çıkar. Gerçekten de umutsuzca küçük olan, büyük olanın vahyini kendi küçüklük düzeyine, aşağıya çekmek ister, kendi küçüklüğünün Kıyamet Günü'nün geldiğini asla kavramaz. Fakat içsel olarak büyük olan bilir ki, ne zamandır beklediği ruh dostu, ölümsüz dostu, şimdi gerçekten de "sürgünlüğünü sürgün etmek", (<span class="t12">Metindeki Eski ve Yeni Ahit çevirilerinde bire bir yararland</span><span class="t12">ığı</span><span class="t12">m eser: Kitab</span><span class="t12">ı</span><span class="t12"> Mukaddes, Kitab</span><span class="t12">ı</span><span class="t12"> Mukaddes </span><span class="t12">Ş</span><span class="t12">irketi, </span><span class="t12">İ</span><span class="t12">stanbul, 1997. (ç.n.)</span><span class="t11">)</span><a id="a82" class="calibre1"></a><a href="notes.html#a320" class="calibre1"><span class="t15">{36}</span></a> yani şimdiye kadar onu içinde taşımış ve hapsetmiş olanı ele geçirip yaşamını kendisininkine akıtmak için gelmiştir - ölümcül bir tehlike anı! Nietzsche'nin kâhinvari İp Cambazı vizyonu,<a id="a83" class="calibre1"></a><a href="notes.html#a323" class="calibre1"><span class="t14">{37}</span></a> Paulus’un bulabildiği en yüce adı verdiği bir olay karşısında "ip cambazı" tavrını takınmanın tehlikesini açığa vurur.</p>
<p class="p44">Ölümlü insanın içinde gizli ölümsüz insanın en yüce simgesi İsa’dır.<a id="a84" class="calibre1"></a><a href="notes.html#a325" class="calibre1"><span class="t14">{38}</span></a> Genellikle bu sorun, biri ölümlü, diğeri ölümsüz olan Dioskuroslar gibi bir ikili motifle tasvir edilir. Bunun Hindistan'daki karşılığı iki dosttur:</p>
<p class="p56">Güzel kanatlı, birbirine bağlı iki dost</p>
<p class="p56">Bir ve aynı ağacı kucaklar;</p>
<p class="p56">Bunlardan biri tatlı meyveyi yerken,</p>
<p class="p56">Diğeri yemez, sadece bakar.</p>
<p class="p56"><span class="t3"> </span></p>
<p class="p56">Böylesi bir ağaca çömelmiş kalmış ruh,</p>
<p class="p56">Güçsüzlüğüyle aldatılmış, kederlenir;</p>
<p class="p56">Fakat görünce ötekinin kudretini,</p>
<p class="p56">Ve haşmetini, üzüntüsü uçar gider.<a id="a85" class="calibre1"></a><a href="notes.html#a327" class="calibre1"><span class="t14">{39}</span></a></p>
<p class="p56"><span class="t3"> </span></p>
<p class="p57">Önemli bir örnek de, Musa ile Hızır'ın<a id="a86" class="calibre1"></a><a href="notes.html#a329" class="calibre1"><span class="t14">{40}</span></a> buluşmasını anlatan İslam efsanesidir ama buna daha sonra döneceğim. Kişiliğin çoğalma anlamında dönüşümünün yalnızca bu tür önemli deneyimlerle olduğu sanılmamalıdır elbette. Nevrotik hastaların klinik hikâyesinden ve iyileşme sürecinden kolayca derlenebilecek olan sıradan örnekler de<span class="t3"> </span>vardır. Son kertede, daha büyük olanın idrak edilip kalbin demirden zincirlerinin parçalandığı her durum bu kategoriye dahil edilebilir.<a id="a87" class="calibre1"></a><a href="notes.html#a330" class="calibre1"><span class="t14">{41}</span></a></p>
<p class="p35">• <span class="t11">İ</span><span class="t11">çsel yap</span><span class="t11">ı</span><span class="t11">n</span><span class="t11">ı</span><span class="t11">n de</span><span class="t11">ğ</span><span class="t11">i</span><span class="t11">ş</span><span class="t11">imi.</span> Burada kişiliğin çoğalması ya da azalması değil, yapısal bir değişime uğraması söz konusudur. En önemli tezahürü, bir içeriğin, herhangi bir düşünce ya da kişilik unsurunun herhangi bir nedenden ötürü bireye hâkim olduğu <span class="t11">cinnet fenomeni'</span>dir. Garip fikirler, tuhaf huylar, saplantılı planlar vs. biçiminde görülen baskın içerikler, genellikle hiçbir biçimde düzelmezler. İnsanın bu tür durumlarla baş edebilmeyi göze alabilmesi için, cinnet geçiren kişinin çok iyi dostu olması gerekir. Cinnet ile paranoya arasında kesin bir sınır çizmek istemiyorum. Cinnet, Ben-kişiliğinin bir kompleksle özdeşleşmesi olarak tanımlanabilir.<a id="a88" class="calibre1"></a><a href="notes.html#a333" class="calibre1"><span class="t14">{42}</span></a></p>
<p class="p36">Sık karşılaşılan bir durum da, dünyayla ilişkilerimizde sergilediğimiz davranış biçimi ya da uyum sağlama sistemi olan persona ile özdeşleşmedir. Nitekim hemen her mesleğin kendine özgü bir persona'sı vardır. Günümüzde tüzel kişilerin fotoğrafı basında sık sık çıktığı için bunu rahatlıkla gözlemleyebiliriz. Dünya, insanları belirli bir davranışa zorlar ve profesyonel insanlar bu beklentileri yerine getirmek için çaba harcarlar. Tehlikeli olan, insanın persona'sıyla özdeşleşmesidir, örneğin profesör ders kitabıyla, tenor sesiyle özdeşleşir. Bu da onların felaketi olur. Çünkü o zaman insan yalnızca kendi biyografisinde yaşar. En basit işi bile doğallıkla yapamaz. Zira önceden verilmiştir: "... sonra şuraya şuraya gitti ve şunu şunu söyledi" vs. Deianeira'nın giysisi onun tenine yapışmıştır sanki. Gerçekte olduğu şeye dönüşebilmesi için, Nessos gömleğini çıkarıp atması ve ölümsüzlük alevinin her şeyi yutan ateşine atlaması, bir Herakles gibi umutsuzluk içinde karar verebilmesi gerekir. Biraz abartmak pahasına da olsa, persona'nın, insanın gerçekte olduğu şey değil, başkalarının ve kendisinin olduğunu düşündüğü şey olduğu söylenebilir.<a id="a89" class="calibre1"></a><a href="notes.html#a335" class="calibre1"><span class="t14">{43}</span></a> Her halükârda, insan görüldüğü gibi olmaya teşnedir, çünkü genellikle persona nakit parayla ödüllendirilir.</p>
<p class="p38">Bireyi etki altına alan başka faktörler de vardır. Bunların en önemlisi <span class="t11">dü</span><span class="t11">ş</span><span class="t11">ük i</span><span class="t11">ş</span><span class="t11">lev</span> denen şeydir. Fakat bu sorunun ayrıntılarıyla ele alınacağı yer burası değil.<a id="a90" class="calibre1"></a><a href="notes.html#a337" class="calibre1"><span class="t14">{44}</span></a> Yalnızca şunu belirtmek isterim ki, düşük işlev insan kişiliğinin karanlık yönüyle özdeştir. Her kişilikte bulunan karanlık yön, bilinçdışına ya da düşlere açılan kapıdır. Alacakaranlığın o iki figürü, "gölge" ve "anima", bu kapıdan geçerek gecenin düşlerine girerler ya da görünmez kalarak Ben-bilincini ele geçirirler. Gölgesi tarafından ele geçirilen bir insan daima kendi ışığını keser ve kendi tuzağına düşer. Eline geçen her fırsatta başkaları üzerinde olumsuz bir izlenim bırakmayı tercih eder. Çoğunlukla şanssız kişi konumundadır, çünkü kendi düzeyinin altında yaşar, olsa olsa kendine iyi gelmeyen şeylere ulaşabilir. Tökezleyeceği bir eşik yoksa da yaratır, üstelik de faydalı bir şey yaptığını sanır.</p>
<p class="p38">Anima ya da animus kökenli cinnet ise farklı bir tablo sunar. Öncelikle, bu kişilik dönüşümünde, karşı cinse özgü, erkekte dişi, kadında eril özellikler öne çıkar. Cinnet durumunda her ikisi de cazibe ve değerini yitirir, zira bu özelliklere yalnızca dünyaya sırt çevirdiklerinde (içedönükken), yani bilinçdışına bir köprü oluşturduklarında sahiptirler. Anima dışadönük olduğunda oynak, ölçüsüz, keyfi, kontrolsüz, duygusal, bazen demonca sezgisel, insafsız, şirret, yalancı, riyakâr ve mistiktir<a id="a91" class="calibre1"></a><a href="notes.html#a339" class="calibre1"><span class="t14">{45}</span></a>; buna karşın animus inatçı, ilkeci, yasa koyucu, öğretici, dünyayı düzeltme meraklısı, kuramsal, sözcüklerin tutsağı, kavgacı ve iktidar düşkünüdür.<a id="a92" class="calibre1"></a><a href="notes.html#a340" class="calibre1"><span class="t14">{46}</span></a> İkisi de birbirinden zevksizdir: anima etrafını aşağılık kişilerle doldurur, animus ise bayağı düşüncelere kanar.</p>
<p class="p46">Bir başka yapısal değişim, ancak büyük bir sakınganlıkla yorumda bulunabileceğim bazı ender gözlemlerle ilgilidir. Burada da cinnet durumu söz konusudur ama cinnet, en doğru "ata ruhu" -üstelik de <span class="t11">belirli</span> bir atanın ruhu- sözcüğüyle tanımlanabilecek bir şeyden kaynaklanır. Bu vakalarda ölmüş kişilerle dikkat çekici bir özdeşleşme görülür. (Özdeşleşme belirtileri elbette ancak "ata"nın ölümünden sonra ortaya çıkar.) Bu tür olasılıklara dikkatimi çeken ilk kişi, dağınık ama dâhiyane kitabı <span class="t11">L'Hérédo</span> ile Léon Daudet oldu. Daudet'ye göre, kişilik yapısında atalara ait unsurlar vardır ve bunlar herhangi bir koşulda aniden açığa çıkabilirler. O zaman birey kendini bir atasının rolünde buluverir. İlkel toplumlarda atanın çok önemli bir rol oynadığını biliyoruz. Ataların ruhlarının yeni doğan çocuklara geçtiği varsaymakla kalınmaz, çocuklara ataların isimleri verilerek atalar çocuklara aktarılmaya çalışılır. Aynı şekilde, ilkel insan kendini de —ritlerle- atasına dönüştürmeye çalışır. Bu noktada Avustralya'daki yarı hayvan, yarı insan ata ruhları olan <span class="t11">altjirangamitijna</span><a id="a93" class="calibre1"></a><a href="notes.html#a343" class="calibre1"><span class="t15">{47}</span></a> düşüncesine, bu ruhların ritlerle yeniden canlanmasının kabilenin yaşamı için taşıdığı büyük işlevsel öneme dikkat çekmek isterim. Kökenleri taş devrine dek uzanan bu düşüncelerin ne kadar yaygın olduğu, başka yerlerde de görülen çok sayıda izlerden anlaşılabilir. Bu nedenle, deneyimin bu ilkbiçimleri, bugün bile ata ruhlarıyla özdeşleşme biçiminde tekrarlanıyor olabilir, ki bu tür vakalar gördüğümü sanıyorum.</p>
<p class="p35">• <span class="t11">Bir grupla özde</span><span class="t11">ş</span><span class="t11">le</span><span class="t11">ş</span><span class="t11">me.</span> Bir grupla özdeşleşme olarak tanımladığım bir başka dönüşüm deneyimine geçelim şimdi. Burada bireyin, bir grup olarak ortak bir dönüşüm yaşayan bir dizi insanla özdeşleşmesi söz konusudur. Bu özel psikolojik durumun, izleyiciler önünde gerçekleşen, ama kesinlikle bir grup kimliğine dayanmayıp böyle bir şeye yol açması da gerekmeyen bir dönüşüm ritine katılımla karıştırılmaması gerekir. Dönüşümü kendinde değil de, bir grup içinde yaşamak çok farklı bir şeydir. Özel bir ruh haliyle birbirine bağlı ve özdeş olan büyükçe bir insan grubunda yaşanan dönüşüm, bireysel dönüşümle kıyaslanamaz. Bir grubun deneyimi, bireyinkinden çok daha düşük bir bilinç düzeyinde gerçekleşir. Çünkü çok sayıda insanın bir<span class="t3"> </span>araya gelmesiyle ve ortak bir ruh halinde birleşmesiyle oluşan ortak ruhun, tek tek bireylerin düzeyinin altında olduğu bir gerçektir. Eğer grup çok büyükse, ortak ruh bir tür hayvan ruhu gibidir. Büyük örgütlerin ahlakının daima şüpheli olmasının nedeni bu olsa gerek. Bir insan kalabalığının psikolojisinin avamınkinin düzeyine inmesi kaçınılmazdır.<a id="a94" class="calibre1"></a><a href="notes.html#a345" class="calibre1"><span class="t14">{48}</span></a> Yani, ortak deneyim denen şey bir grup içinde yaşandığında, bu deneyim nispeten düşük bir bilinç düzeyinde gerçekleşir, grup içindeki deneyimin bireysel deneyime göre çok daha sık gerçekleşmesinin nedeni budur. Zaten ulaşılması da çok daha kolaydır, çünkü birçok kişinin birlikteliğinden büyük bir telkin gücü doğar. Kalabalık içindeki birey telkine açıklığının kurbanı olur. Herhangi bir şeyin olması, örneğin bir öneride bulunulması, bu öneri ne kadar ahlakdışı olursa olsun, bireyin de buna katılması için yeterlidir. Kitle içinde insan bir sorumluluk duymadığı gibi korku da duymaz.</p>
<p class="p36">Dolayısıyla, grupla özdeşleşme basit, kolay bir yoldur, ama insanın zaten bulunduğu durumdan daha derinlere inmez. İnsanda bir şeyleri değiştirir ama değişim kalıcı değildir, aksine: deneyimi sürekli kılmak ve ona inanabilmek için kitlenin verdiği sarhoşluğun tekrar tekrar yaşanması gerekir. Zira insan artık kitle içinde yer almadığında, önceki ruh halini yeniden üretemeyen bambaşka bir insandır. Kitle içinde, bilinçdışı bir kimlikten başka bir şey olmayan <span class="t11">participation mystique</span> (mistik katılım) hüküm sürer. İnsan, örneğin tiyatroya gittiğinde, bakışlar bakışlarla karşılaşır, herkes herkesin nasıl baktığına bakar ve karşılıklı bir bilinçdışı ilişkinin ağma yakalanır. Bu durum daha da kuvvetlendiğinde, insan adeta özdeşliğin genel akıntısına kapılır. Bu duygu güzel olabilir - on binlerce koyunun içinde bir koyun. Hele hele bu kalabalığın büyük, harika bir birlik olduğunu düşünüyorsam, o zaman bir kahramanım ben, grupla birlikte yücelen. Daha sonra kendime geldiğimde, adımın şu şu olduğunu, falanca sokaktaki filanca evin üçüncü katında oturduğumu ve aslına bakılırsa bütün bu hikâyenin hoş olduğunu keşfederim; umarım yarın da gerçekleşir de, ben yine kendimi tüm bir ulus gibi hissederim, vatandaş XY olmaktan çok daha iyidir bu. Kişiliği daha üst düzeye taşımanın en kolay yolu bu olduğu için, insan, genellikle vecd içinde ortak dönüşümler yaşanmasını mümkün kılan gruplar oluşturmayı tercih etmiştir. Bilincin daha alt ve ilkel düzeyinde yaşanan gerilemeli özdeşleşme, yaşam<span class="t3"> </span>duygusunun artmasına neden olur, taş çağında yarı hayvan atalarla gerilemeli özdeşleşmenin diriltici etkisinin nedeni budur.<a id="a95" class="calibre1"></a><a href="notes.html#a347" class="calibre1"><span class="t14">{49}</span></a></p>
<p class="p48">Grupta kaçınılmaz olan psikolojik gerileme, kısmen de olsa ritlerle, yani kutsal eylem ve olayları grup aktivitelerinin odak noktası haline getirerek, grubun bilinçdışı bir güdüselliğe dönmesini engelleyen kült törenlerle önlenir. Bireyin ilgi ve dikkatini gerektiren ritüeller, grup içinde de nispeten öznel bir deneyim yaşanmasını ve bir ölçüde bilinçli kalınmasını sağlar. Fakat simgeciliği aracılığıyla bilinçdışını ifade eden bir merkezle bağlantı yoksa, kitle ruhunun hipnotizma etkisi yapması ve kişileri etki altına alması kaçınılmazdır. Bu nedenle, psişik epidemilerin kuluçka yeri kitlelerdir,<a id="a96" class="calibre1"></a><a href="notes.html#a348" class="calibre1"><span class="t14">{50}</span></a> bunun klasik örneği Almanya'da yaşanan olaylardır.</p>
<p class="p48">Kitle psikolojisinin bu hayli olumsuz değerlendirmesine, bireyi soylu amaçlara yönelten coşku ya da dayanışma gibi olumlu deneyimler de yaşandığı söylenerek itiraz edilebilir. Bu gerçekler yadsınamaz elbette. Topluluk insana, yalnızken kolayca yitirebileceği bir cesaret, metanet ve asalet verebilir. İçinde, insanlar arasında bir insan olduğu anısını canlandırabilir. Fakat bu ona, bir birey olarak sahip olamayacağı özellikler atfedilmesini engellemez. Hak etmediği bu armağanlar insana başta büyük bir lütuf gibi gelse de, uzun vadede bunların bir kayba dönüşmesi tehlikesi vardır, çünkü insan doğasında armağanları doğal saymak gibi bir zaaf vardır; sıkıntı anında bizzat çaba göstermek yerine, bunlar üzerinde hak iddia eder. Her şeyi devletten bekleme eğilimi maalesef bunun en belirgin örneğidir, oysa en nihayetinde devlet de bu talepkâr bireylerden oluşur. Bu eğilimin doğal sonucu, her bir bireyin toplumu köleleştirdiği, toplumun ise bir diktatör, bir köle sahibi tarafından temsil edildiği komünizmdir. Komünist toplum düzenine sahip tüm ilkel kabilelerin başında da sınırsız güçte bir reis vardır. Komünist devlet, yurttaşların değil, yalnızca serilerin olduğu mutlak bir monarşiden başka bir şey değildir.</p>
<p class="p35">• <span class="t11">Bir kült kahraman</span><span class="t11">ı</span><span class="t11">yla özde</span><span class="t11">ş</span><span class="t11">le</span><span class="t11">ş</span><span class="t11">me.</span> Önemli bir dönüşüm deneyimi de, kutsal ritüelle dönüşen tanrı ya da kahramanla özdeşleşmedir. Birçok kült ayininin amacı bu özdeşleşmeyi gerçekleştirmektir. Bunun en bilinen örneği, Apuleius'un <span class="t11">Metamorfozlar'</span>ıdır; sâlik, Helios olarak seçilir, palmiye tacı giydirilip mistik mantoya sarıldıktan sonra kalabalık ona hürmetlerini sunar. Cemiyetin telkini onun tanrıyla özdeşleşmesini sağlar. Cemiyetin bu sürece katılımı şöyle de gerçekleşebilir: sâlik ilahlaştırılmayıp kutsal eylem ezberden okunur, sonra, uzun bir süreçte, ayine katılan kişilerde psişik değişimler görülmeye başlanır. Buna bir örnek de Osiris kültüdür. Başlangıçta tanrının dönüşümüne yalnızca Firavun katılıyordu, çünkü yalnızca onun "bir Osiris"i vardı, daha sonra imparatorluğun soylularının da birer Osiris'i oldu; Hıristiyanlıkta herkesin ölümsüz bir ruha ve Tanrı'dan pay sahibi olmasıyla bu gelişim doruğa ulaştı; hatta daha da ileri gidildi, dışsal Tanrı ya da İsa zamanla her bireyin kendi içsel İsa'sına dönüştü, fakat birçok kişinin içinde olmasına rağmen, tek ve aynı olmayı sürdürdü; bu gerçek, totem psikolojisinde çok önceden sezilmişti: totem hayvanının çok sayıda örneği öldürülüp totem yemeğinde yenir, fakat yenen, hep o aynı totem hayvanıdır; nitekim, <span class="t11">tek bir</span> Çocuk İsa ya da <span class="t11">tek bir</span> Noel Baba vardır.</p>
<p class="p38">Birey, gizlemlerde tanrının yazgısını paylaşarak dolaylı bir dönüşüm geçirir. Hıristiyanlıkta dönüşüm, daha önce yaşanmış ya da anlatılmış olanların paylaşılması nedeniyle dolaylı bir deneyimdir. Bunun bir biçimi <span class="t11">dromenon (</span><span class="t12">[Yun.] Aristoteles'in Poetika's</span><span class="t12">ı</span><span class="t12">ndan kaynaklanan, "yap</span><span class="t12">ı</span><span class="t12">l</span><span class="t12">ı</span><span class="t12">p edilen” anlam</span><span class="t12">ı</span><span class="t12">na gelen, "drama" sözcü</span><span class="t12">ğ</span><span class="t12">üyle kökte</span><span class="t12">ş</span><span class="t12"> sözcük, (ç.n.)</span><span class="t11">),</span> diğeri de ezberden okuma, "Söz" ya da "Müj- de"dir. İlki, Katolik Kilisesi'nin geliştirdiği zengin ritüeller için karakteristiktir, diğeri ise Protestanlıktaki "Söz'ün Müjdesi"dir.</p>
<p class="p35">• <span class="t11">Büyülü i</span><span class="t11">ş</span><span class="t11">lemler.</span> Bir başka dönüşüm biçimine, sırf bu amaçla uygulanan bir ritle ulaşılır. Dönüşüm deneyimini rite katılma yoluyla yaşamak yerine, rit dönüşümün gerçekleşmesi için özellikle kullanılır. Böylece rit, insanın uyguladığı bir tür tekniğe dönüşür. Örneğin, bir adam hastadır, bunun için de "yenilenmesi" gerekmektedir. "Başına gelmesi" gereken şey yenilenmedir, bunun için de hasta, yatağının başucundaki duvarda açılan bir delikten geçirilir, böylece yeniden doğmuş olur; ya da hastaya başka bir isim verilir, bu sayede yeni bir<span class="t3"> </span>ruhu olur ve demonlar onu artık tanıyamazlar; ya da mecazi bir ölümden geçmek zorundadır; ya da, ne grotesktir ki, deriden yapılmış bir ineğin içinden geçirilir, yani inek onu önden yutup arkadan çıkarmış gibi olur; ya da bir yıkanma ritüeli ya da vaftiz banyosu yapılır ve yeni bir kişiliğe ve farklı bir metafizik yazgıya sahip yarı tanrısal bir varlığa dönüşür.</p>
<p class="p35">• <span class="t11">Teknik dönü</span><span class="t11">ş</span><span class="t11">üm.</span> Büyülü rit uygulanmasından başka, ritin doğasında olan inayetin yanı sıra hedefe de ulaşmak için kişinin de çaba göstermesini gerektiren özel teknikler vardır. Bu dönüşüm deneyimi belli tekniklerle gerçekleşir. Doğuda <span class="t11">yoga,</span> batıda <span class="t11">exercitia spiritualia </span>(zihinsel egzersizler) diye bilinen egzersizler de bu kapsama girer. Bu tür egzersizlerde, az çok belirli reçetelere dayanan ve belirli bir psişik etkiyi amaçlayan bir teknik uygulanır. Bu hem doğunun yogası hem de batıdaki yöntemler için geçerlidir.<a id="a97" class="calibre1"></a><a href="notes.html#a351" class="calibre1"><span class="t14">{51}</span></a> Yani bunlar, kelimenin tam anlamıyla birer teknik olup ilk doğal dönüşüm süreçlerinden geliştirilmişlerdir. Başlangıçta, henüz herhangi bir tarihi örnek yokken, doğal ya da kendiliğinden olan dönüşümler yaşanıyordu, dönüşüm amaçlı tekniklerde işte bu olaylar dizisinden yararlanılmıştır. Bu tür yöntemlerin nasıl ortaya çıktığını bir masalla anlatmak istiyorum:</p>
<p class="p36">Bir zamanlar tuhaf bir yaşlı adam vardı. Köylerin gürültüsünden kaçıp sığındığı bir mağarada yaşıyordu. Büyücü olarak nam saldığı için, ondan büyü sanatını öğrenmeyi ümit eden öğrencileri vardı. Ama onun aklında hiç böyle şeyler yoktu. Tek isteği, bilmediği ama sürekli gerçekleştiğinden emin olduğu şeyin ne olduğunu öğrenmekti. Üzerinde düşünülmesi mümkün olmayan şeyin üzerinde uzun bir süre düşündükten sonra, içinde bulunduğu kötü durumdan kurtulmak için çareyi, eline bir parça kırmızı tebeşir alıp mağarasının duvarlarına türlü türlü şekiller çizmekte buldu. Amacı, bilmediği şeyin neye benzediğini bulmaktı. Birçok denemeden sonra akima bir daire çizmek geldi. "Bu doğru," diye hissetti, "şimdi içine bir de dörtgen çizmeli", ve böylesi çok daha iyiydi. Öğrenciler merak içindeydi ama tek bildikleri yaşlı adama bir haller olduğuydu; ne yaptığını öğrenmek için yanıp tutuşuyorlardı. Ona, "İçeride ne yapıyorsun?" diye sordular. Ama yaşlı adam yanıt vermedi. Sonra duvardaki şekilleri<span class="t3"> </span>keşfettiler ve "İşte bu!" dediler, ve bunları taklit ettiler. Fakat böyle yapmakla, farkına varmadan tüm süreci tersine çevirdiler: sonucu başa alarak bu sonuca yol açan süreci baştan başlatmayı umdular. O zamanlar böyle olmuştu işte ve bugün de hâlâ öyle oluyor.</p>
<p class="p35">• <span class="t11">Do</span><span class="t11">ğ</span><span class="t11">al dönü</span><span class="t11">ş</span><span class="t11">üm.</span> Teknik dönüşüm süreçlerinin yanı sıra doğal dönüşümler de olduğunu belirtmiştim. Yeniden doğuşla ilgili tüm fikirlerin temelinde doğal dönüşüm vardır. Doğanın isteğidir ölüm ve yeniden doğuş. Eski simyacı Demokritos şöyle der: "Doğa doğayla şenlenir, doğa doğayı kucaklar, doğa doğaya hükmeder."<a id="a98" class="calibre1"></a><a href="notes.html#a352" class="calibre1"><span class="t14">{52}</span></a> İstesek de istemesek de, bilsek de bilmesek de doğal dönüşümlerden geçeriz. Önemli ruhsal etkiler yaratan bu süreçler, duyarlı bir insanı, ona böyle neler olduğunu sormaya sevkedebilir. Bu tür bir insan masalımızdaki yaşlı adam gibi mandalalar çizecek, onların koruyucu dairesine girecek ve kendinin seçtiği bir sığınak olduğunu sandığı hapishanenin verdiği şaşkınlık ve sıkıntıyla tanrı benzeri bir varlığa dönüşecektir. Mandalalar doğum yerleri, daha doğrusu doğum kapları, bir Buddha'nın yaşam bulduğu lotus çiçekleridir. Yogi, lotus pozisyonunda oturarak, ölümsüz bir varlığa dönüştüğünü görür.</p>
<p class="p58">Doğal dönüşüm süreçleri kendilerini özellikle de düşlerde gösterirler. Bireyleşme süreciyle ilgili bir dizi düş simgesini bir başka yerde sundum.<a id="a99" class="calibre1"></a><a href="notes.html#a354" class="calibre1"><span class="t14">{53}</span></a> Bunların tamamı yeniden doğuş simgelerini içeren düşlerdi ve içsel dönüşüm ve bir başka varlıkta yeniden doğuşun uzun süreçleriyle ilgiliydi. O "diğer varlık", içimizdeki öteki kişi, gönül dostumuz olarak tanıdığımız daha geniş, daha büyük kişiliktir. Bu nedenle, gönül dostu ve yoldaşımızın bir ritüelde tasvir edilmesinin bize teselli veren bir yanı vardır, nitekim Mithra ile güneş tanrısı arasındaki dostluk ilişkisi buna bir örnektir. Böyle bir ilişki bilimsel zihin için bir sırdır, çünkü bu tür şeylere duygusuzca bakar. Fakat eğer duyguyu dikkate alsaydı, dostun, anıtlarda tasvir edildiği üzere, güneş tanrısının güneş arabasına bindirdiği kişi olduğunu keşfederdi. İki erkek arasındaki dostluğun bu tasviri, içsel bir gerçeğin dışa yansımasıdır; doğanın bizi dönüştürmek istediği gönül dostumuzla ilişkimizin açığa vurulmasından başka bir şey değildir; doğanın bizi dönüştürmek istediği öteki, aynı zamanda biziz, ama yine de ona tümüyle ulaşamayız. İnsan, biri ölümlü, diğeri ölümsüz olduğu bir Dioskuros çiftidir, bu ikisi hep bir aradadırlar ama asla bir bütün olmazlar. Dönüşüm süreçlerinin amacı bu ikisini birbirine yaklaştırmaktır, fakat bilinç buna karşı direnir, çünkü öteki yabancı ve tekinsiz gelir, çünkü kendi evimizin tek efendisi olmadığımız fikrine bir türlü alışamıyoruzdur. Daima yalnızca Ben olmayı tercih ederiz. Oysa içimizdeki dost ya da düşmanla karşı karşıya gelmişizdir ve onun dost mu düşman mı olduğu bize bağlıdır.</p>
<p class="p36">İnsanın kendi sesini duyması için deli olması gerekmez. Aksine, en basit, en doğal şeydir bu. Örneğin, insan kendine bir soru sorduğunda, yanıtını "o" verebilir. O zaman tartışma tıpkı normal bir sohbette olduğu gibi devam eder. Buna "çağrışımı sürdürme" ya da "kendi kendine konuşma" ya da konuşma partnerini <span class="t11">aliquem alium inter</span><span class="t11">nu,</span> "içte olan bir tür öteki" diye niteleyen eski simyacıların kastettiği anlamda "meditasyon"<a id="a100" class="calibre1"></a><a href="notes.html#a357" class="calibre1"><span class="t14">{54}</span></a> denebilir. Ruh dostuyla gerçekleştirilen bu diyalog biçimine Ignatius'un <span class="t11">Exercitia spiritualia</span> yönteminde bile yer verilmiştir,<a id="a101" class="calibre1"></a><a href="notes.html#a359" class="calibre1"><span class="t14">{55}</span></a> fakat yalnızca meditasyon yapan kişinin konuşması, iç konuşmanın ise dikkate alınmaması gibi bir kısıtlama getirilmiştir. İç konuşma, insanın kendinden kaynaklandığı düşünüldüğü için reddedilir, ki bu anlayış günümüze dek süregelmiştir. Bu, artık ahlaki- metafizik bir önyargı olmaktan çıkmıştır ama daha beteri olmuş, entelektüel bir önyargıya dönüşmüştür. "Ses", ayarı bozulmuş bir saat gibi anlamsızca ve amaçsızca işleyen aptal bir çağrışım zinciri ilan edilmiştir. Ya da şöyle denir: "Bunlar sadece benim düşüncelerim", oysa daha yakından incelendiğinde, bu düşüncelerin insanın dikkate almadığı ya da bilinçli olarak düşünmediği, hatta hiç düşünmediği düşünceler olduğu anlaşılır; sanki Ben'in gözüne ilişen her psişik şey Ben'e aitmiş gibi! Bu kibrin faydalı tarafı, bilincin üstünlüğü korunarak, bilinçdışında çözülmesinin engellenmesidir. Fakat eğer bilinçdışı, bazı anlamsız düşünceleri bir saplantı haline getirmeye ya da insanın kesinlikle sorumluluğunu üstlenmek istemediği başka semptomlar yaratmaya karar verirse, bilinç acınası bir biçimde çöker.</p>
<p class="p46">İç ses hakkındaki düşüncemiz iki uç arasında gidip gelir: ya tam bir saçmalık olduğunu düşünürüz ya da Tanrı'nın sesi. İkisinin arasında bir şey olabileceği kimsenin aklına gelmez. Ben nasıl tekyönlüyse, "öteki" de kendince öyle olsa gerektir. Bu ikisinin çatışmasından gerçeklik ve anlam çıkabilir, ama bunun için Ben'in ötekine adil davranıp onun da bir kişiliği olduğunu teslim ve kabul etmeye razı olması gerekir. Gerçi ruh hastasının sesleri gibi onun da <span class="t11">eo ipso</span> bir kişiliği vardır, ama gerçek bir diyalog kurulabilmesi için, Ben'in konuşma partnerinin varlığını kabul etmesi gerekir. Bu herkesten beklenemez elbette, ne de olsa herkes <span class="t11">Exercitia spiritualia'ya</span> uygun değildir. Yalnızca bir tarafın konuştuğu bir sohbet olamaz elbette; örneğin George Sand ruh dostuyla sohbetini<a id="a102" class="calibre1"></a><a href="notes.html#a360" class="calibre1"><span class="t14">{56}</span></a> böyle yürütmüştür; otuz sayfa boyunca yalnızca o konuşur, ötekini de duymayı boşuna beklersiniz. <span class="t11">Exercitia</span> diyaloğunu, modern kuşkucunun inanmadığı sessiz bir inayet izler belki de. Fakat İsa yakarılara günahkâr bir insanın sözleriyle yanıt verseydi ne olurdu acaba? Korkunç bir kuşku uçurumu açılmaz mıydı o zaman? Korkmayacağımız bir çılgınlık olur muydu? Dolayısıyla, tanrı imgelerinin susmasının, Ben-bilincinin çağrışımı sürdürmek yerine, kendi üstünlüğüne inanmasının daha iyi olduğunu anlayabiliyor insan. İçsel dostun neden bu kadar sık düşman olarak görüldüğü, ve neden bu kadar uzakta olduğunu, sesinin neden bu kadar hafif çıktığını anlayabiliyor insan. Her kim "Ona yakınsa, yakındır ateşe".<a id="a103" class="calibre1"></a><a href="notes.html#a363" class="calibre1"><span class="t14">{57}</span></a></p>
<p class="p46">"Öyle bir Taş seç ki kendine, onun sayesinde kralların taçlarına saygı gösterilsin ve hekimler hastalarına şifa versin, çünkü o ateşe yakın,"<a id="a104" class="calibre1"></a><a href="notes.html#a364" class="calibre1"><span class="t14">{58}</span></a> diyen simyacı bu sözleri söylerken benzer şeyler düşünüyordu belki de. Simyacılar içteki bir olayı dıştaki bir biçime yansıtırlar, bu nedenle içsel dost onlara "Taş" biçiminde görünür; <span class="t11">Tractatus aureus'ta</span> şöyle denir Taş için: "Anlayın, ey bilgelerin oğulları, Taş'ın size ne haykırdığını: Sen beni koru, ben de seni koruyayım, sana yardım edebilmem için Benim olanı bana ver."<a id="a105" class="calibre1"></a><a href="notes.html#a367" class="calibre1"><span class="t14">{59}</span></a> Bir skolastikçi bununla<span class="t3"> </span>ilgili şöyle der<a id="a106" class="calibre1"></a><a href="notes.html#a368" class="calibre1"><span class="t14">{60}</span></a>: "Gerçeği arayan kişi, Taş ile Filozofun aynı anda <span class="t11">bir</span> ağızdan konuştuğunu duyar." Filozof Hermes'tir, Taş ise Romalıların Hermes'i olan Mercurius'la özdeştir.<a id="a107" class="calibre1"></a><a href="notes.html#a370" class="calibre1"><span class="t14">{61}</span></a> En eski çağlardan beri Mercurius simyacıların mürşidi ve ruh taşıyıcısıdır, onları amaçlarına ulaştıran dostu ve danışmanıdır.<a id="a108" class="calibre1"></a><a href="notes.html#a372" class="calibre1"><span class="t14">{62}</span></a> O, <span class="t11">tanquam praeceptor intermedi</span><span class="t11">us inter lapidem et discipulum</span><a id="a109" class="calibre1"></a><a href="notes.html#a375" class="calibre1"><span class="t15">{63}</span></a>dur. Fakat dost, kimilerinin karşısına İsa ya da Hızır, görünen ya da görünmeyen bir guru olarak da çıkabilir. Dost, herhangi bir toplumsal ya da kişisel liderin şahsında da görünebilir. Bu durumda diyalog kesinlikle tek taraflıdır. İçsel bir ikili sohbet gerçekleşmez, yanıt ötekinin eylemi, yani dışsal bir olaydır. Simyacılar bunu kimyasal maddenin dönüşümünde görüyorlardı. Yani onlar aradıkları dönüşümü dışarda, maddede buluyorlardı ve maddenin dönüşümü onlara şöyle haykırıyordu: "Dönüşüm benim", fakat bazıları şunu bilecek kadar zekiydi: "Bu <span class="t11">benim</span> dönüşümüm ama kişisel bir dönüşüm değil, içimdeki ölümlünün ölümsüze dönüştüğü, benim ölümlü kabuğumdan kurtulup kendi yaşamına doğduğu, güneş arabasına binip belki beni de yanına aldığı bir dönüşüm."<a id="a110" class="calibre1"></a><a href="notes.html#a377" class="calibre1"><span class="t14">{64}</span></a></p>
<p class="p46">Bu çok eski bir düşüncedir. Yukarı Mısır'da, Assuan civarındayken, Eski Mısır'dan kalma bir mezarı ziyaret etmiştim, mezar kısa süre önce açılmıştı. Giriş kapısının arkasında, sazlardan örülü küçük bir sepetin içinde, yeni doğmuş bir bebeğin paçavralara sarılı kurumuş cesedi duruyordu. Belli ki, işçilerden birinin karısı ölen bebeğini soylu kişinin mezarına alelacele bırakıvermişti; böylece soylu kişi yeni bir başlangıç için güneş kayığına bindiğinde, bebeği de onun selametinden payını alacaktı, çünkü tanrısal lütfun ulaşabileceği bir yerde gömülüydü.</p>
</body>
</html>
