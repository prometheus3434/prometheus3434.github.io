<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="tr">
  <head>
    <meta name="Generator" content="Atlantis Word Processor 1.6.5.10"/>
    <title>I - Anne Arketipinin Psikolojik Yönleri*</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" type="text/css" rel="stylesheet"/>
<link href="../page_styles.css" type="text/css" rel="stylesheet"/>
</head>
  <body class="calibre">
<h1 class="h"><a id="a34" class="calibre1"></a><span class="th">I - </span>Anne Arketipinin Psikolojik Yönleri*</h1>
<h1 class="h1"><a id="ncx141" class="calibre1"></a><a id="a35" class="calibre1"></a>1. ARKETİP KAVRAMI ÜZERİNE</h1>
<p class="p43"><span class="t3">* </span><span class="t3">İ</span><span class="t3">lk kez </span><span class="t12">Eranos-Jahrbuch</span><span class="t3"> 1938’de (Rhein-Verlag, Zürih, 1939) "Die psycho</span><span class="t3">logischen Aspekte des Mutterarchetypus" ad</span><span class="t3">ı</span><span class="t3">yla yay</span><span class="t3">ı</span><span class="t3">mlanm</span><span class="t3">ı</span><span class="t3">ş</span><span class="t3">t</span><span class="t3">ı</span><span class="t3">r; gözden geçirilip geni</span><span class="t3">ş</span><span class="t3">letilmi</span><span class="t3">ş</span><span class="t3"> versiyonu </span><span class="t12">Von den Wurzeln des Bewußtseins. Studien über den Arc</span><span class="t12">hetypus</span><span class="t3"> (Psychologische Abhandlungen IX) içinde yay</span><span class="t3">ı</span><span class="t3">mlanm</span><span class="t3">ı</span><span class="t3">ş</span><span class="t3">t</span><span class="t3">ı</span><span class="t3">r (Rascher, Zürih, 1954).</span></p>
<p class="p39">Büyük Ana kavramı, din tarihi kökenli bir kavramdır ve anatanrıça tiplemesinin çok çeşitli yönlerini içerir. Başlangıçta bu kavramın psikolojiyle ilgisi yoktur, çünkü "Büyük Ana" imgesi pratik deneyimde <span class="t11">bu</span> biçimiyle ancak nadiren ve de çok özel koşullar altında karşımıza çıkar. Simge elbette ki anne arketipinin bir türevidir. Fakat Büyük Ana imgesinin arka planını psikolojik açıdan incelemeye kalkıştığımızda, incelememizin temeline, çok daha kapsamlı olan anne arketipini oturtmak zorundayız. Arketip kavramını enine boyuna açıklamak bugün artık pek de gerekli olmamakla birlikte, bazı temel ifadelere yer vermek çok da gereksiz gelmiyor bana.</p>
<p class="p36">Erken çağlarda, Platon'un, idea'nın her tür fenomenin öncesinde ve üstünde olduğu fikrini -farklı görüşler ve Aristotelesçi düşünceler olmasına rağmen- kavramak çok zor değildi. "Arketip" daha antik- çağda bile kullanılan ve Platon'un "idea"sıyla eşanlamlı olan bir kavramdır. Örneğin, muhtemelen 3. yüzyıla ait olan <span class="t11">Corpus Hermeticum' </span>da Tanrı'nın <span class="t3">το</span><span class="t3"> </span><span class="t3">αρχετυπον</span><a id="a36" class="calibre1"></a><a href="notes.html#a251" class="calibre1"><span class="t13">{1}</span></a> olarak tanımlanması, Tanrı'nın, "ışık” fenomeninin öncesinde ve üstünde olan tüm ışıkların "ilkimgesi" olduğu düşüncesini ifade eder. Eğer ben bir filozof olsaydım, bu Platoncu savı sürdürür ve şöyle derdim: Bir yerlerde, "göksel bir yerde", "analık" (kelimenin en geniş anlamında) ile ilgili tüm fenomenlerin öncesinde ve üstünde olan bir anne ilkimgesi var. Fakat bir filozof değil, bir ampirisist olduğum için, düşünsel sorunlar karşısında özel mizacımı, yani kişisel görüşümü genelgeçer bir şey olarak savunmam<span class="t3"> </span>mümkün değil. Görünüşe bakılırsa, böyle bir şeyi, tutum ve görüşünün genelgeçer olduğunu varsayıp kendi kişisel yöneliminin felsefesini belirlediğini mümkün mertebe görmek istemeyen bir filozof savunabilir ancak. Bir ampirisist olarak, <span class="t11">fikirleri yaln</span><span class="t11">ı</span><span class="t11">zca nomina ola</span><span class="t11">rak de</span><span class="t11">ğ</span><span class="t11">il, gerçek olgular olarak</span> gören bir yaklaşım olduğunu saptamak durumundayım. Tesadüfen -diyesim geliyor- yaklaşık iki yüz yıldan beri, fikirlerin <span class="t11">nomina'</span>dan farklı bir şey olabileceklerini varsaymanın bile hiç rağbet görmediği, hatta anlaşılmaz bulunduğu bir dönemde yaşıyoruz. Anakronik bir biçimde hâlâ Platoncu düşünenler, idea'nın "göksel", yani metafizik tözünün, inancın ve batıl inancın kontroldışı alanına itildiğini ya da merhamet ederek yazara bırakıldığını görmenin hayal kırıklığını yaşamak zorunda kalacaklardır. Evrenseller üzerine olan asırlık tartışmada nominalist bakış açısı gerçekçi bakış açısı üzerinde bir kez daha "zafer kazanmış" ve "ilkimge" <span class="t11">flatus vocis</span> (boş söz) olup buharlaşmıştır. Bu değişimin eşlikçisi, hatta büyük oranda nedeni, avantajları akla biraz fazlaca dayatılan ampirizmin güçlü bir biçimde öne çıkmasıydı. O zamandan beri "idea" bir <span class="t11">a priori</span> olmaktan çıkmış, ikincil, türetilmiş bir şey olmuştur. Elbette, yeni nominalizm genelgeçerlilik talep etmektedir, oysa belirli, bu yüzden de mizaçla sınırlı bir teze dayanmaktadır. Bu tez şöyledir: dışarıdan gelen, bu nedenle de kanıtlanabilir olan her şey geçerlidir. İdeal olan, bunun deneyle kanıtlanmasıdır. Antitezi ise şöyledir: içerden gelen ve kanıtlanabilir olmayan her şey geçerlidir. Bu durumun umutsuzluğu ortadadır. Maddeci Yunan doğa felsefesi, Aristotelesçi mantıkla el ele vererek, Platon'a karşı geç de olsa önemli bir zafer kazanmıştır.</p>
<p class="p44">Fakat her zafer gelecekteki yenilginin tohumlarını taşır. Bir tutum değişikliği olacağına dair belirtiler son zamanlarda giderek artmaktadır. Özellikle de Kant'ın kategoriler öğretisinin, eski anlamdaki metafiziği canlandırmaya ilişkin her çabayı daha en başından engellemesi, bir yandan da Platoncu ruhun yeniden doğuşuna zemin hazırlaması anlamlıdır: insan kapasitesinin ötesine geçebilen bir metafiziğin olması mümkün değilse, bilginin <span class="t11">a priori</span> yapısının tuzağına düşüp kısıtlanmış olmayan bir ampirizm de yoktur. <span class="t11">Saf Akl</span><span class="t11">ı</span><span class="t11">n Ele</span><span class="t11">ş</span><span class="t11">tirisi'nin (Kritik der reinen Vernunft)</span> yayımlanmasının üzerinden geçen bir buçuk asırda, düşünce, akıl, kavrayış vb.nin tek başına varolan, tüm öznel koşullardan bağımsız olan ve yalnızca mantığın ebedi yasalarına hizmet eden süreçler değil, bir kişiliğe özgü ve tâbi psişik işlevler olduğu görüşü giderek kabul görmüştür. "Görülmüş müdür, duyulmuş mudur, elle dokunulmuş mudur, tartılmış, sayılmış, düşünülmüş ve mantıklı bulunmuş mudur?" sorusunun yerini artık şu soru almıştır: <span class="t11">"Kim</span> görüyor, <span class="t11">kim</span> duyuyor, <span class="t11">kim</span> düşündü?" Bu eleştirel tutum, minimal süreçlerin gözlemlenmesi ve ölçülmesindeki "kişisel denklem"den başlayarak, dönemimizden önce bilinmeyen ampirik psikolojinin ortaya çıkışına dek devam eder. Bugün bilginin tüm alanlarında psikolojik öncüller olduğundan ve bunların konu seçimi, araştırma yöntemleri, sonuçların türü, hipotez ve de kuramların oluşumu üzerinde etkin rol oynadığından eminiz. Hatta, Kant'ın kişiliğinin, <span class="t11">Saf Akl</span><span class="t11">ı</span><span class="t11">n Ele</span><span class="t11">ş</span><span class="t11">tirisi</span>'nde hiç de küçümsenmeyecek bir rol oynadığına inanıyoruz. Yalnızca filozofların değil, kendi felsefi eğilimlerimizin, hatta gurur duyduğumuz gerçekliklerimizin bile kişisel öncülleri olduğu fikri rahatsız ediyor, hatta bir tehdit gibi algılanıyor. Böylece her tür yaratıcı özgürlüğümüz -diye haykırıyoruz- elimizden alınmış oluyor! Nasıl yani, bir insan ne ise yalnızca onu düşünür, söyler ve yapar, öyle mi?</p>
<p class="p45">Yine abartıp da dizginsiz bir "psikolojizm"in tuzağına düşmemek kaydıyla, bence burada kaçınılmaz bir eleştiri söz konusu. Bu eleştiri, madem psikolojinin özü, kaynağı ve yöntemidir: tüm insan eylemlerinde <span class="t11">a priori</span> bir faktör <span class="t11">vard</span><span class="t11">ı</span><span class="t11">r,</span> bu da, psike'nin doğuştan gelen, bu nedenle de bilinçöncesi ve bilinçdışı olan bireysel yapısıdır. Bilinç- öncesi psike, örneğin yeni doğmuş bir bebeğinki, uygun koşullar sağlandığı takdirde her şeyin doldurulabileceği boş bir levha değildir, aksine son derece karmaşıktır, çok net bir biçimde tanımlanmış bireysel bir olgudur ve bize karanlık bir boşluk gibi gelmesinin nedeni, onu doğrudan doğruya göremememizdir. Fakat gözle görülebilir ilk psişik tepkiler verilmeye başlandığında, bu tepkilerdeki bireysel özelliği, yani özgün kişiliği görmemek için insanın kör olması gerekir. Bütün bu ayrıntıların gözlemlendikleri anda oluştuklarını varsaymak mümkün değil herhalde. Örneğin, anne babada da görülen bazı marazi özelliklerin kalıtım yoluyla geçtiğini varsayarız. Epileptik bir annenin çocuğundaki epilepsinin acayip bir mutasyon olduğunu düşünmek aklımıza bile gelmez. Kuşaktan kuşağa aktarılan yetenekler için de geçerlidir bu. Ana babalarını hiç görmemiş, dolayısıyla onlar tarafından "eğitilmemiş" hayvanların karmaşık içgüdüsel davranışlarını da aynı şekilde açıklarız.</p>
<p class="p33">Günümüzde, insanın diğer canlılardan farklı olmadığı, her hayvan gibi onun da önceden biçimlenmiş, türüne uygun bir psike'ye sahip olduğu, üstelik de, keskin gözlemlerin de ortaya koyduğu üzere, belirgin ailevi özellikler taşıdığı varsayımından yola çıkmak durumundayız. Bu kuralın dışında kalan insan davranışları (işlevleri) olduğunu düşünmemiz için hiçbir neden yoktur. Hayvanlarda içgüdüsel davranışları mümkün kılan yapı ya da eğilimler hakkında kesin bir fikir sahibi olmamız mümkün değil. Aynı şekilde, bir insanın insan gibi davranmasını sağlayan bilinçdışı psişik yapıların işleyişini de bilmiyoruz. Bunlar benim "imgeler" diye tanımladığım işlev biçimleri olsa gerek. "İmge" yalnızca gerçekleştirilecek eylemin biçimini değil, eyleme neden olan tipik durumu da ifade eder.<a id="a37" class="calibre1"></a><a href="notes.html#a252" class="calibre1"><span class="t14">{2}</span></a> Bu imgeler, türe özgü olmaları nedeniyle "ilkimgeler"dir ve eğer bir şekilde "oluşmuş" iseler bile, oluşumları türün ortaya çıkısıyla eşzamanlıdır İnsanı insan kılan özelliklerdir bunlar, insan eylemlerinin insana özgü biçimleridir. Bu spesifik tarz insanın çekirdeğinde vardır ve kalıtsal olmadığı, her insanda yeni baştan oluştuğu varsayımı, sabah doğan güneşin önceki akşam batan güneşten farklı bir güneş olduğu biçimindeki ilkel inanç kadar saçmadır.</p>
<p class="p36">Psişik olan her şey önceden biçimlenmiş olduğu için, psike'nin tek tek işlevleri, özellikle de bilinçdışı eğilimlerden kaynaklananlar da önceden biçimlenmiştir. Bunların en önemlisi <span class="t11">yarat</span><span class="t11">ı</span><span class="t11">c</span><span class="t11">ı</span><span class="t11"> fantezi'dir. </span>"İlkimgeler" fantezi ürünlerinde görünür hale gelir ve arketip kavramı özel uygulama alanını burada bulur. Bu gerçeğe ilk işaret eden kişi ben değilim. Bu onur Platon'a aittir. Etnoloji alanında yaygın bazı "ilkfikirler"e dikkat çeken ilk kişi Adolf Bastian'dır. Daha sonra fantezinin "kategorileri"nden söz edenler, Durkheim ekolünden iki araştırmacı olan Hubert ve Mauss'tur. "Bilinçdışı düşünme"nin bilinçdışında önceden biçimlenmiş olduğunu gören kişi, Hermann Usener<a id="a38" class="calibre1"></a><a href="notes.html#a254" class="calibre1"><span class="t14">{3}</span></a> gibi önemli bir otoritedir. Eğer benim bu keşiflerde bir payım varsa, o da, arketiplerin yalnızca gelenek, dil ve göçlerle yaygınlaşmadığını, her zaman ve her yerde, herhangi bir dış etkenden bağımsız olarak kendiliğinden yeniden ortaya çıkabileceklerini göstermiş olmamdır.</p>
<p class="p36">Bu saptamanın boyutlarını küçümsememek gerekir, zira bunun anlamı, bilinçdışı olsa da, aktif, yani canlı yapı ve biçimlerin, Platoncu anlamda idea'ların her psike'de olduğu ve bunların düşüncelerimizi, duygularımızı ve eylemlerimizi içgüdüsel olarak önceden biçimlendirdiği ve etkilediğidir.</p>
<p class="p46">Arketiplerin içeriğinin belirli, yani bir tür bilinçdışı "fikir" olduğu gibi bir yanlış anlamayla sık sık karşılaşıyorum. Bu nedenle, arketiplerin içerik olarak değil, yalnızca biçimsel olarak belirlenmiş olduğunu, biçimsel belirlenmelerinin de son derece kısıtlı olduğunu bir kez daha vurgulamakta yarar var. Bir "ilkimge"nin içeriği, ancak bilinçli, dolayısıyla bilinçli deneyim malzemesiyle dolu olduğunda belirlidir. Oysa arketiplerin biçimi, daha önce başka yerde de açıkladığım gibi, bir kristalin eksen sistemiyle karşılaştırılabilir; kristalin eksen sistemi, ana sıvıdaki kristal oluşumunu bir anlamda önceden biçimlendirir ama kendisi maddi bir varlığa sahip değildir. Maddi varlık, ancak iyonların, sonra da moleküllerin özel bir biçimde kümeleşmesiyle ortaya çıkar. Arketipin kendisi boş, salt biçimsel bir unsurdur, kendi tasvirinin <span class="t11">a priori</span> bir olasılığından, <span class="t11">facultas praeformandi'den</span> (tasarlanan yeti) başka bir şey değildir. Kalıtım yoluyla aktarılanlar tasvirler değil, biçimlerdir, bu bakımdan da yine biçimsel olan içgüdülere tekabül ederler. Arketiplerin varlığı nasıl kanıtlanamazsa, somut bir biçimde görülmedikleri sürece içgüdülerinki de kanıtlanamaz. Biçimin belirli olması nedeniyle, kristal oluşumu benzetmesi aydınlatıcıdır, zira eksen sistemi her bir kristalin somut yapısını değil, yalnızca stereometrik yapıyı belirler. Kristal büyük ya da küçük olabilir, yüzeylerinin yapısına ya da eklemlenmelerine göre farklılık gösterebilir. Değişmez tek şey, prensipte hep aynı geometrik orantılara sahip olan eksen sistemidir. Aynı şey arketip için de geçerlidir: prensipte nitelenebilen arketip, tezahür biçimini asla somut olarak değil, yalnızca prensipte belirleyen değişmez bir anlam çekirdeğine sahiptir. Örneğin anne arketipinin ampirik olarak <span class="t11">nas</span><span class="t11">ı</span><span class="t11">l</span> tezahür ettiği tek başına ondan türetilemez, başka faktörlerden de kaynaklanır.</p>
</body>
</html>
