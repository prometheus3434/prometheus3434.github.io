<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="tr">
  <head>
    <meta name="Generator" content="Atlantis Word Processor 1.6.5.10"/>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" type="text/css" rel="stylesheet"/>
<link href="../page_styles.css" type="text/css" rel="stylesheet"/>
</head>
  <body class="calibre">
<p class="p65"> </p>
<h1 class="h"><a id="ncx354" class="calibre1"></a><a id="a188" class="calibre1"></a>d. Masallarda hayvan biçimindeki ruh simgeciliği</h1>
<p class="p39">Arketipimizin tezahürlerinden biri olan hayvan biçimini ele almasaydık, onu eksik tasvir etmiş olurduk. Bu, tanrı ve demonların hayvan biçimini alması gibidir ve psikolojik anlamı da aynıdır. Zira hayvan biçimi, söz konusu içerik ve işlevlerin henüz insandışı bir alanda, yani insan bilincinin ötesinde olduğuna ve bu nedenle bir yandan demonik-üstinsansı, öte yandan da hayvansı-altinsansı olanla ilişkili olduğuna işaret eder. Fakat bu ayrımın geçerli olduğu tek alanın, düşünmenin gerekli bir koşulu olan bilinç alanı olduğunu göz önünde bulundurmak gerekir. Mantık şöyle der: "Tertium non datur",<a id="a189" class="calibre1"></a><a href="notes.html#a521" class="calibre1"><span class="t14">{136}</span></a> yani zıtlıkları birlik içinde düşünemeyiz. Mevcut bir karşıtlığın ortadan kaldırılması, ancak bir koyut olabilir bizim için. Fakat tüm içerikleri olanca paradoks ve zıtlıklarıyla kendi içinde barındıran -buna varlık kategorisi de dahil- bilinçdışında durum kesinlikle böyle değildir. Bilinçdışının psikolojisi hakkında bir fikir edinmek isteyen birine, Hıristiyan mistiklerini ve Hint felsefesini incelemesini öneririm. Bilinçdışının zıtlıklarının en açık ifadelerini bu alanlarda bulacaktır.</p>
<p class="p36">İncelememizde, yaşlı adam şimdiye kadar genellikle insan görünümü ve davranışları sergilese de, büyü yeteneği ve ruhsal üstünlüğü, hem iyi hem de kötü anlamda insanın dışında, üstünde ve altında olan şeylere işaret eder. Hayvan yönü, ne ilkel insan ne de bilinçdışı için bir değer yitimi anlamına gelir, zira belli yönlerden hayvan insandan üstündür de. Hayvan henüz bilincin içinde kaybolmamış, onu yaşatan gücün karşısına başına buyruk bir Ben koymamıştır; tersine, onu yöneten iradeye neredeyse mükemmel bir biçimde boyun eğer. Eğer hayvanda bilinç olsaydı, ahlaken insandan daha iyi olurdu. İlk günah efsanesinde derin bir öğreti vardır, çünkü Ben bilincinin bağımsızlığını kazanmasının şeytani olduğuna dair muğlak bir duygunun ifadesidir. İnsanlık tarihi başından beri aşağılık duygusu ile kibrin çatışmasından ibarettir. Bilgelik orta yolu arar ve bu cüretkârlığının bedelini demon ve hayvanla olan şüpheli bir yakınlıkla öder, bu yüzden de ahlaken yanlış anlaşılmaya müsaittir.</p>
<p class="p36">Masallarda <span class="t11">yard</span><span class="t11">ı</span><span class="t11">mc</span><span class="t11">ı</span><span class="t11"> hayvanlar</span> motifiyle sık sık karşılaşırız. Bu hayvanlar insanlar gibi davranır, insanların dilini konuşurlar ve insanlarınkinden daha üstün bir zekâ ve bilgiye sahiptirler. Bu durumda, ruh arketipinin bir hayvan aracılığıyla ifade edildiğini söylersek yanılmış olmayız. Bir Alman masalına<a id="a190" class="calibre1"></a><a href="notes.html#a522" class="calibre1"><span class="t14">{137}</span></a> göre, kaybolan prensesini arayan bir delikanlı bir kurtla karşılaşır, kurt ona şöyle der: "Korkma! Ama söyle bana, nereye gidiyorsun böyle?" Delikanlı kurda hikâyesini anlatır, bunun üzerine kurt ona büyülü armağan olarak birkaç kılını verir, delikanlı bu kıllarla kurdu ne zaman isterse yardıma çağırabilecektir. Bu sahne, yardımsever yaşlı adamla karşılaşma sahnesi gibidir. Bu masalda arketipin diğer yönü, kötü yönü de ortaya çıkar. Bunun iyice anlaşılması için masalın bazı bölümlerini aktarmak istiyorum:</p>
<p class="p36">Delikanlı ormanda domuzlarını güderken, dalları bulutlar arasında kaybolan büyük bir ağaç görür. "Acaba nasıl olurdu," der delikanlı kendi kendine, "bu ağacın tepesinden dünyayı seyretmek?" Ağaca çıkar, bütün gün boyunca tırmanmasına rağmen dallarına bile ulaşamaz. Gece olur ve ağacın dallarının çatallandığı yerde gecelemek zorunda kalır. Ertesi gün tırmanmaya devam eder ve öğlene doğru yapraklara varır. Akşama doğru dallar arasına kurulmuş olan bir köye ulaşır. Köylüler onu yedirir içirir ve gece için yatacak yer gösterirler. Sabah olunca tırmanmaya devam eder. Öğleye doğru bir genç bir kızın yaşadığı bir şatoya varır. Orada, artık ağacın sonuna geldiğini öğrenir. Şatodaki genç kız, kötü bir büyücünün tutsak ettiği bir kral kızıdır. Delikanlı prensesin yanında kalır, prenses şatodaki bütün odalara girmesine izin verir, yalnızca tek bir odaya girmesini yasaklar. Ama delikanlının merakı ağır basar. Odanın kapısını açar ve orada üç çiviyle duvara çakılmış olan bir karga görür. Bir çivi boğazından, diğer iki çivi de kanatlarından geçmektedir. Karga susuzluktan şikâyet edince delikanlı ona acır ve içmesi için su verir. Karganın içtiği her yudumda bir çivi düşer ve üçüncü yudumu da alınca karga serbest kalarak pencereden uçup gider. Prenses bunu duyunca çok korkar ve der ki: "Bu bana büyü yapan şeytandı... çok geçmeden beni almaya gelecektir!" Gerçekten de, güzel bir sabah prenses ortadan kaybolur.</p>
<p class="p36">Delikanlı da bunun üzerine onu aramaya çıkar ve yukarıda söz edildiği gibi, yolda kurtla karşılaşır. Daha sonra bir ayı ve bir aslanla da karşılaşır, bunlardan da birkaç kıl alır. Ayrıca aslan ona, prensesin yakınlardaki bir avcı kulübesine hapsedildiğini anlatır. Delikanlı<span class="t3"> </span>kulübeyi ve prensesi bulur ama oradan kaçmanın mümkün olmadığını öğrenir, çünkü avcının, her şeyi bilen ve avcıyı derhal uyaracak olan üç bacaklı beyaz bir atı vardır. Yine de delikanlı kızla kaçmayı dener, ama boşuna. Avcı ona yetişse de, bir kargayken hayatını kurtardığı için delikanlıyı serbest bırakır ama prensesi alıp atıyla geri döner. Fakat delikanlı, avcı ormana gidince, gizlice kulübeye girer ve avcının akıllı beyaz ata nasıl sahip olduğunu öğrenmesi için prensesi ikna eder. Geceleyin prenses bu sırrı avcının ağzından almayı başarır ve yatağın altına saklanmış olan delikanlı, avcının kulübesinden aşağı yukarı bir saat uzaklıktaki bir çiftlikte sihirli atlar yetiştiren bir cadı olduğunu öğrenir. Oradaki taylara üç gün bakabilen, ödül olarak kendine bir at seçebiliyordur. Eskiden cadı, at çiftliğinin etrafındaki ormanda yaşayan on iki kurt saldırdığında, kurtların açlığını yatıştırıp onları savuşturmak için, atın yanı sıra on iki kuzu da verirmiş. Ama avcıya kuzu vermemiş. Avcı atıyla birlikte çiftlikten ayrıldığında kurtlar onu takip etmiş ve sınırı geçmek üzereyken beyaz atının tek bacağını kapıp koparmışlar. Bu yüzden de atının yalnızca üç bacağı varmış.</p>
<p class="p48">Delikanlı hemen cadıyı arar bulur ve kendi seçeceği bir atın yanı sıra on iki de kuzu vermesi koşuluyla cadının hizmetine gireceğini söyler. Cadı kabul eder. Fakat taylara delikanlıdan kaçmalarını emreder. Delikanlıyı uyutmak için ona içki verir. Delikanlı içkiyi içince uyuyakalır, taylar da kaçıp gider. Delikanlı ilk gün kurdun yardımıyla tayları geri getirir, ikinci gün ayı ona yardım eder, üçüncü gün de aslan. Artık ödülünü seçmeye hak kazanmıştır. Cadının küçük kızı ona hangi atın annesinin atı olduğunu söyler. En iyi at budur elbette ve yine beyaz bir attır. Delikanlı cadıdan bu atı ister. Fakat ahırdan dışarı çıkar çıkmaz cadı beyaz atın dört nalını deler ve kemiklerindeki iliği emer. İlikten bir bir pasta yapar ve bu pastayı delikanlıya yolluk olarak verir. At çok bitkindir ama delikanlı ona pastayı yedirince eski gücüne kavuşur. Delikanlı on iki kurdun açlığını on iki kuzuyla yatıştırdıktan sonra ormandan sağ salim çıkar. Prensesi atının terkisine atarak kaçar. Üç bacaklı beyaz at avcıyı derhal uyardığı için avcı onların peşine düşer ve dört bacaklı beyaz at dört nala gidemediğinden çabucak onlara yetişir. Avcı onlara yaklaştığında, dört bacaklı at üç bacaklı ata, "Kız kardeşçiğim, at onu sırtından!" diye seslenir. Büyücü atın sırtından düşer ve iki atın nalları altında ezilir. Delikanlı prensesi üç bacaklı ata bindirir, sonra prensesin babasının ülkesine giderler ve orada evlenirler. Dört bacaklı beyaz at, delikanlıdan her iki atın da başını kestirmesini ister, yoksa ona uğursuzluk getireceklerdir. Delikanlı bu isteği yerine getirince, atlar yakışıklı bir prense ve güzel bir prensese dönüşürler ve bir süre sonra "kendi krallıklarına" doğru yola çıkarlar. Bir zamanlar avcı onları da ata dönüştürmüştür.</p>
<p class="p46">Bu masalda ruhun hayvan biçiminde simgelenmesi bir yana, bilgi ve sezginin bir binek hayvanıyla temsil edilmesi özellikle ilginçtir. Bununla, ruhun bir mülk de olabileceği ifade edilmektedir. Nitekim, üç bacaklı beyaz at demon-avcının, dört bacaklı beyaz at ise cadının malıdır. Buradaki ruh, kısmen bir nesne gibi sahibi değişebilen bir işlevdir (at), kısmen de özerk bir öznedir (atın sahibi olan büyücü). Delikanlı dört bacaklı beyaz atı cadıdan alarak bir ruhu ya da özel bir düşünceyi bilinçdışının egemenliğinden kurtarır. Başka yerde olduğu gibi burada da cadı <span class="t11">mater natura</span> anlamına gelir, yani bilincin ilk baştaki, denebilir ki "anaerkil" durumudur ve bilinçdışının karşısında salt zayıf ve bağımlı bir bilincin bulunduğu psişik bir duruma işaret eder. Dört bacaklı at üç bacaklı attan üstündür, çünkü ona hükmedebilir. Dörtlük bir bütünlük simgesi olduğu ve bütünlük bilinçdışının imgeler dünyasında önemli bir rol oynadığı için,<a id="a191" class="calibre1"></a><a href="notes.html#a524" class="calibre1"><span class="t14">{138}</span></a> dört bacaklılığın üç bacaklılık üzerindeki zaferi beklenmedik bir şey değildir. Fakat üçlük ile dörtlük arasındaki karşıtlığın, yani üçlüğün bütünlük karşısındaki anlamı nedir? Simyada bu soruna <span class="t11">Meryem Aksiyomu</span> denir ve simya felsefesinde bin yıldan fazla bir süre işlendikten sonra, <span class="t11">Faust</span>'ta (Kebirler Sahnesi) yeniden ele alınır. Bu sorun edebiyatta ilk kez <span class="t11">Timaios</span>'un giriş cümlelerinde ifade edilmiş,<a id="a192" class="calibre1"></a><a href="notes.html#a527" class="calibre1"><span class="t14">{139}</span></a> daha sonra da Goethe tarafından anımsatılmıştır. Tanrı'nın kutsal üçlüğünün alttaki, yeraltındaki bir üçlüğe (Dante'deki üç başlı şeytan benzeri) nasıl tekabül ettiğini simyacılarda açıkça görebiliriz. Bu kutsal üçlük, simgeleri nedeniyle kötülükle olan akrabalığını ele verir ama kötülükten başka bir şey ifade etmediği de kesinlikle net değildir. Fakat her şey, kötülüğün, yani onun bildik simgesinin, karanlığı, geceyi, aşağıyı, yeraltına<span class="t3"> </span>özgü olanı anlatan simgeler ailesinden olduğuna işaret eder. Bu simgecilikte altta olan üstte olana tersinden tekabül eder,<a id="a193" class="calibre1"></a><a href="notes.html#a528" class="calibre1"><span class="t14">{140}</span></a> yani üstteki gibi, üçlük olarak kavranır. Üç rakamı eril bir rakam olduğu için kötü avcıyı simgeler, kötü avcı aynı mantıkla (simyasal olarak) alttaki üçlük olarak kavranabilir. Oysa dört rakamı dişi rakam olduğu için yaşlı cadıyı simgeler. Her iki at da konuşan ve bilen mucizevi hayvanlar olduğu için bilinçdışı ruhu temsil ederler, fakat bu ruh bir durumda kötü büyücüye, diğerinde de cadıya tâbidir.</p>
<p class="p36">Demek ki, üçlük ve dörtlük arasında eril-dişi karşıtlığı vardır, ayrıca, dörtlük bir bütünsellik simgesiyken, üçlük öyle değildir. Buna karşılık üçlük, simyaya göre, hep diğer bir üçlüğü de gerektirir, tıpkı üstün altı, aydınlığın karanlığı, iyiliğin kötülüğü de gerektirdiği gibi. Karşıtlık, bir enerji potansiyeli anlamına gelir, ve potansiyelin olduğu yerde, bir olaylar akışının olasılığı da vardır, zira karşıtların gerilimi denge peşindedir. Dörtlüğü bir kare olarak düşündüğümüzde ve bu kareyi çapraz bir çizgiyle iki eşit parçaya böldüğümüzde, tepeleri farklı yönleri gösteren iki üçgen elde ederiz. Bu nedenle, metaforik olarak şu söylenebilir: dörtlükle simgelenen bütünlük iki eşit parçaya bölündüğünde, ortaya zıt yönde iki üçlük çıkar. Bu basit çıkarım üçlüğün dörtlükten nasıl türetildiğini gösterir, aynı şekilde, avcı da tutsak prensese, beyaz atı dört bacaklıyken, on iki kurt bir bacağını koparınca üç bacaklı kaldığını anlatır. Yani beyaz atın üç bacaklı olmasının sorumlusu, karanlık ananın diyarından ayrılmak üzereyken gerçekleşen bir kazadır. Psikoloji dilinde bu şu anlama gelir: bilinçdışı bütünlük ortaya çıktığında, yani bilinçdışını terk edip bilincin alanına girdiğinde, dörtten biri geride kalır, zira bilinçdışının <span class="t11">horror vacui</span>'si (boşluk korkusu) tarafından alıkonmuştur. Böylece, masaldan değil, simgeler tarihinden bildiğimiz, bir üçlüğe tersinden tekabül eden bir üçlük meydana gelir,<a id="a194" class="calibre1"></a><a href="notes.html#a531" class="calibre1"><span class="t14">{141}</span></a> yani bir çatışma doğar. Demek ki Sokrates'in sorusu burada da sorulabilir: "Bir, iki, üç - iyi de sevgili Timaios, dün konuk olup bugün evsahibi olanların dördüncüsü nerede peki?"<a id="a195" class="calibre1"></a><a href="notes.html#a533" class="calibre1"><span class="t14">{142}</span></a> O,<span class="t3"> </span>karanlık ananın diyarında kalmıştır, karşılığında bir kurban verilmediği sürece hiçbir şeyin etki alanının dışına çıkmasına izin vermeyen kurt gibi açgözlü bilinçdışı tarafından alıkonmuştur.</p>
<p class="p44">Avcı, yani yaşlı büyücü ve cadı, bilinçdışının büyülü dünyasındaki olumsuz anne baba imgesine tekabül eder. Masalda avcı karşımıza önce kara bir karga görünümünde çıkar. Prensesi kaçırmış ve tutsak etmiştir. Prenses onu "şeytan" olarak niteler. Ama ne gariptir ki, avcının kendisi de şatonun girilmesi yasak <span class="t11">bir</span> odasına kapatılmış ve üç çiviyle odanın duvarına çakılmış, yani bir anlamda <span class="t11">çarm</span><span class="t11">ı</span><span class="t11">ha gerilmi</span><span class="t11">ş</span><span class="t11">tir.</span> Tüm gardiyanlar gibi kendisi de tutsaktır ve lanetleyen herkes gibi kendisi de lanetlenmiştir. Her ikisinin hapishanesi de, muhtemelen dünya ağacı olan dev ağacın tepesindeki sihirli bir şatodur. Prenses güneşe yakın, aydınlık üst dünyaya aittir. Dünya ağacına hapsedildiğine göre, karanlığın eline düşmüş bir tür <span class="t11">anima mundi</span> (dünyanın animası) olsa gerektir. Fakat bu av, karanlık için de pek iyi olmamışa benzer, zira avcı çarmıha gerilmiştir, hem de üç çiviyle. Çarmıha gerilmenin ıstırap dolu bir bağlanma ve asılma, karşıt ilkenin alanına girmeye cüret eden Prometheus gibi cezalandırılma anlamına geldiği açıktır. Avcıyla özdeş olan karga da bu cüreti göstermiştir, çünkü aydınlık üst dünyadan değerli bir ruh çalmıştır, bu nedenle yukarı ya da üst dünyada duvara çivilenmiştir. Bunun Hıristiyanlıktaki ilkimgenin ters yansıması olduğu aşikârdır. Tıpkı hırsız karganın dünya ağacının tepesinde duvara çivilenmesi gibi, insanlığın ruhunu bu dünyanın efendisinin egemenliğinden kurtaran İsa da bu dünyada çarmıha gerilmiştir. Bizim masalımızdaki cezalandırma aracı çivilerin üçlüğüdür. Masalda kargayı kimin tutsak ettiğinden söz edilmez. Fakat sanki teslisin anıldığı bir büyü sözcüğü kullanılmışa benzer.</p>
<p class="p44">Dünya ağacına tırmanan ve prensesi kurtaracağı sihirli şatoya giren kahraman delikanlının bir oda dışında tüm odalara girmesine izin verilir, girmesi yasaklanan odada ise karga bulunmaktadır.<a id="a196" class="calibre1"></a><a href="notes.html#a534" class="calibre1"><span class="t14">{143}</span></a> Tıpkı cennetteki bir ağacın meyvesinden yemek yasak olduğu gibi, bu odaya girmek de yasaktır, ama işte tam da bu yüzden girilecektir. Hiçbir şey bir yasak kadar kışkırtıcı değildir. İtaatsizliği kışkırtmanın en iyi yolu yasak koymaktır. Belli ki burada gizli bir maksat vardır, yani <span class="t11">prensesten ziyade kargan</span><span class="t11">ı</span><span class="t11">n kurtar</span><span class="t11">ı</span><span class="t11">lmas</span><span class="t11">ı</span><span class="t11"> istenmektedir.</span> Kahraman<span class="t3"> </span>kargayla karşılaşınca, karga hemen feryat figan susuzluktan yakınır<a id="a197" class="calibre1"></a><a href="notes.html#a537" class="calibre1"><span class="t14">{144}</span></a> ve merhamet duygusu uyanan delikanlı kargaya tuz ve sirke vermez, taze suyla onun susuzluğunu dindirir, bunun üzerine üç çivi yere düşer ve karga açık pencereden uçup gider. Böylece kötü ruh yine serbest kalır, avcıya dönüşür, prensesi ikinci kez kaçırır ve bu sefer onu yeryüzündeki avcı kulübesine kapatır. Gizli maksat kısmen belli olur: prensesin üst dünyadan insanların dünyasına getirilmesi gerekiyordu ve belli ki bunun, kötü ruhun ve insan itaatsizliğinin yardımı olmadan gerçekleşmesi mümkün değildi.</p>
<p class="p36">Fakat ruh avcısı insanların dünyasında da prensese hâkim olduğu için, kahramanın yeniden müdahale etmesi ve cadıdan dört bacaklı atı alıp büyücünün üç bacaklı gücünü kırması gerekir. Kargayı çarmıha geren üçlüktür, üçlük aynı zamanda da kötü ruhun gücüdür. Karşıt yönlerdeki iki üçlük budur işte.</p>
<p class="p36">Bambaşka bir alan olan psikolojik deneyim alanında, dört bilinç işlevinden üçünün ayırt edilebileceğini, yani bilinç düzeyine çıkabileceğini biliyoruz; fakat bir tanesi ana zemine, bilinçdışına, bağlı kalır ve alt, daha doğrusu "düşük" işlev olarak nitelenir. O, en kahraman bilincin bile Aşil topuğudur. Bir yerde, güçlü olan güçsüz, akıllı olan aptal, iyi olan kötüdür vb., ve bunun tersi de doğrudur. Bizim masalımızda üçlük sakatlanmış dörtlük olarak görünür. Üç bacağa bir bacak daha eklenebilseydi, bütünlük oluşurdu. Gizemli Meryem Aksiyomu da böyle der: "Üçüncüden Bir olur Dördüncü (olarak)" (εκ του τριτου το εν τεταρτον),<a id="a198" class="calibre1"></a><a href="notes.html#a538" class="calibre1"><span class="t14">{145}</span></a> bunun anlamı şu olsa gerek: üçüncü dördüncüyü<span class="t3"> </span>oluşturduğu zaman birliği de oluşturur. Büyük ananın kurtlarının eline geçen kayıp parça yalnızca çeyrek parçadan ibaretse de, diğer üç parçayla birlikte, ayrılma ve çatışmayı ortadan kaldıran bütünlüğü oluşturmaktadır.</p>
<p class="p36">Simgeciliğe göre çeyreğin aynı zamanda da üçlük olması neden kaynaklanır peki? Burada masalın simgeleri bizi yaya bıraktığı için psikolojik olgulara sığınmak zorundayız. Biraz önce, üç işlevin ayırt edilebileceğini, yalnızca bir tanesinin bilinçdışının etkisi altında kalmayı sürdürdüğünü söylemiştim. Bu saptamanın biraz daha ayrıntılı bir biçimde ele alınması gerek. Deneyimlere göre, yalnızca <span class="t11">bir</span> işlev ayırt edilebilmekte, bu yüzden de üst ya da ana işlev olarak nitelenmektedir ve içedönüklük ve dışadönüklükle birlikte bilinç tipini oluşturmaktadır. Bu işlev, az çok ayırt edilmiş bir iki yardımcı işlevle desteklenmektedir, fakat bunlar aynı ayırt edilme derecesine, yani iradi uygulama kapasitesine asla ulaşamazlar. Bu nedenle de, büyük ölçüde güvenilir olan ve isteklerimize boyun eğen ana işlevden çok daha yüksek bir spontanlık derecesine sahiptirler. Dördüncü işlev olan düşük işlev ise bizim irademize kapalı bir alandır. Kimi zaman insana takılıp duran, rahatsız edici küçük bir şeytan, kimi zaman da <span class="t11">deus ex machina</span> olur. Fakat daima <span class="t11">sua sponte (</span><span class="t12">kendisi ne zaman isterse o zaman (ç.n.)</span><span class="t11">)</span> gider gelir. Bundan da anlaşılacağı üzere, ayırt edilen işlevler de bilinçdışının etkisinden ancak kısmen kurtulmuşlardır, bir yönleriyle hâlâ bilinçdışındadırlar ve onun isteğine göre hareket ederler. Ben'in hizmetinde olan üç ayırt edilmiş işleve, bilinçdışından henüz kopmamış üç bilinçdışı unsur tekabül eder.<a id="a199" class="calibre1"></a><a href="notes.html#a541" class="calibre1"><span class="t14">{146}</span></a> Ve bilinçli ve ayırt edilmiş üç işlev unsurunun karşısında, ayırt edilmemiş dördüncü işlevin eziyet eden bir rahatsızlık faktörü olması gibi, üst işlev de bilinçdışının en büyük düşmanıdır sanki. Fakat belirtmeden geçilemeyecek hassas bir nokta var: şeytan, nurlu melek kılığına girmekten nasıl hoşlanıyorsa, düşük işlev de en çok ana işlevi gizlice ve sinsice etkiler, ki ana işlev de en çok düşük işlevi bastırır.<a id="a200" class="calibre1"></a><a href="notes.html#a542" class="calibre1"><span class="t14">{147}</span></a></p>
<p class="p36">Maalesef biraz soyut olan bu açıklamalar, bizim -hani derler ya- "çocuk oyuncağı gibi basit" masalımızdaki hile ve ima dolu bağlantıları biraz olsun aydınlatmak için gerekli. Biri kötülüğü dışlayan, diğeri de kötülüğün gücünü temsil eden iki karşıt üçlük, bizim bilinçli ve bilinçdışı psike'mizin işlevsel yapısına kılı kılına uyar. İnsan ruhunun spontan, naif ve çarpıtılmamış bir ürünü olan masal, insan ruhu ne ise onu ifade etmekten başka bir şey yapamaz belli ki. Bu nedenle, yapısal psişik koşullar yalnızca bu masalda değil, sayısız başka masalda<a id="a201" class="calibre1"></a><a href="notes.html#a544" class="calibre1"><span class="t14">{148}</span></a> da anlatılır.</p>
<p class="p36">Bizim masalımız ruh arketipinin karşıtlıklarla dolu doğasını ender rastlanan bir açıklıkla sergiler, bir yandan da, karşıtların, yüksek bir bilince ulaşmayı hedefleyen şaşırtıcı etkileşimini ortaya koyar. Hayvanların seviyesinden çıkıp dev dünya ağacına tırmanan ve en tepedeki aydınlık üst dünyada Bakire Anima'yı, soylu prensesi keşfeden genç domuz çobanı, bilincin hayvansı alanlardan çıkıp, bilinç ufkunun genişlediği yüksek bir noktaya ulaşmasını simgeler.<a id="a202" class="calibre1"></a><a href="notes.html#a546" class="calibre1"><span class="t14">{149}</span></a> Erkeğin bilinci bir kez bu kadar yükseklere çıktığında, orada kendi dişi karşılığı anima’yla karşılaşacaktır.<a id="a203" class="calibre1"></a><a href="notes.html#a549" class="calibre1"><span class="t14">{150}</span></a> O, bilinçdışının kişileştirilmesidir. Bu karşılaşma, bilinçdışının "bilinçaltı" diye adlandırılmasının ne kadar yanlış olduğunu gösterir. Bilinçdışı yalnızca "bilincin altında" değil, üstündedir de, hatta o kadar üstündedir ki, kahramanımızın ona ulaşması için bir hayli tırmanması gerekir. Fakat "üstteki" bu bilinçdışı, kahramanımız gibi, ona ulaşan kişinin, yerden yükseldikçe "bilinçaltı"nın üzerine çıkması anlamında bir "üstbilinç" değildir kesinlikle. Tersine, yüksek ve aydınlık anima'sının, Prenses Psike'nin, yukarıda büyüye maruz kaldığını ve altın bir kafesteki kuştan daha özgür olmadığını üzülerek keşfeder. Gerçi neredeyse hayvansı bir bönlüğün düzlüklerinden yükselmiş olmakla övünebilir, ama ruhu kötü bir ruh, şeytanın bildik simgesi olan karga görünümündeki karanlık, yeraltına özgü bir baba imgesi tarafından ele geçirilmiştir. Eğer sevgili Psike'si hapiste çürüyecekse, yüksekte olması ve geniş ufku neye yarar ki?</p>
<p class="p36">Hatta yeraltının bu oyununa prenses de katılır, tutsaklığının sırrını keşfetmesin diye delikanlının bir odaya girmesini yasaklar. Fakat işte tam da böyle bir yasakla delikanlıyı gizliden gizliye kışkırtır. Bilinçdışının, biri diğerinin yaptığının tam tersini yapan iki eli vardır sanki. Prenses hem kurtarılmak ister hem de istemez. Fakat belli ki kötü ruh da bir çıkmazdadır: aydınlık üst dünyadan güzel bir ruh çalmak istemiştir, kanatlı bir yaratık olarak bunu başarmıştır da, ama bu yüzden kendisinin üst dünyaya kapatılacağını hesap edememiştir. Karanlık bir ruhtur gerçi ama ışığa özlem duyar. Onun gizli gerekçesi budur, ama sınırı aşmasının cezası da büyüyle bağlanmaktır. Kötü ruh üst dünyada tutsak edildiği sürece prenses yeryüzüne inemez, kahraman ise cennette kaybolur. Fakat kahraman itaatsizlik günahını işleyerek haydutun kaçmasına fırsat verir ve prensesin bir kez daha kaçırılmasına, yani bir dizi felakete neden olur. Fakat sonuçta, prenses yeryüzüne iner ve şeytani karga insan biçimini alarak avcıya dönüşür. Böylece, aydınlık, dünyaüstü anima ile kötülük ilkesi insanların âlemine gelir, yani her ikisi de insani boyutlara inerek ulaşılabilir olurlar. Avcının asıl gücünü, her şeyi bilen üç bacaklı at temsil eder. Üç bacaklı at, ayırt edilebilir işlevlerin bilinçdışı unsurlarına tekabül eder.<a id="a204" class="calibre1"></a><a href="notes.html#a550" class="calibre1"><span class="t14">{151}</span></a> Avcı ise, kahramanın merakında ve maceraperestliğinde kendini gösteren düşük işlevin kişileştirilmesidir. Masal ilerledikçe delikanlı giderek avcıya benzemeye başlar: avcı gibi kahramanımız da atını cadıdan alır. Ama ondan farklı olarak, avcı on iki kurdu beslemek için yanına on iki kuzu almayı ihmal etmiş, kurtlar da atına zarar vermiştir. Avcı, yeraltı güçlerine bedel ödemeyi unutmuştur, zira ne de olsa bir hayduttan başka bir şey değildir. Fakat kahraman, bilinçdışının yaratıklarını ancak bir kurban karşılığında serbest bıraktığını onun yaptığı hata sayesinde öğrenir.<a id="a205" class="calibre1"></a><a href="notes.html#a553" class="calibre1"><span class="t14">{152}</span></a> Buradaki on iki sayısı zamanla ilgili bir simge olmanın yanı sıra, bilinçdışından kurtulabilmek için yapılması gereken on iki iş (αύλα)<a id="a206" class="calibre1"></a><a href="notes.html#a554" class="calibre1"><span class="t14">{153}</span></a> anlamını da içerir.<a id="a207" class="calibre1"></a><a href="notes.html#a557" class="calibre1"><span class="t14">{154}</span></a> Avcı,<span class="t3"> </span>kahramanın kendi ruhuna zorla sahip olmak için kalkıştığı ama başarısızlığa uğradığı bir ilk denemedir adeta. Oysa ruhun ele geçirilmesi, bir sabır, fedakârlık ve sebatkârlık meselesidir. Kahraman dört bacaklı ata sahip olduğunda, tümüyle avcının yerine geçerek prensesi de elde eder. Masalımızdaki asıl büyük güç dörtlüktür, çünkü bütün olması için gereken unsuru kendine dahil eder.</p>
<p class="p36">Ruh arketipi bu -kesinlikle ilkel olmayan- masalda hayvan biçimindeki simgelerle, bir birliğe, kötü ruha tâbi üç işlevli bir sistem -bilinmeyen bir otoritenin kargayı üç çiviyle çarmıha germesi- olarak ifade edilmiştir. İki üst birlik, ilk durumda, ana işlevin bilinçdışı hasmı olan düşük işleve, yani avcıya; ikinci durumda ise, ana işleve, yani kahramana tekabül eder. Sonunda kahraman ve avcı birbiriyle örtüşür, öyle ki avcının işlevi kahramanda ortaya çıkar. Evet, en başından beri avcının içinde olan kahraman, avcıyı elindeki ahlakdışı tüm imkânları kullanıp ruhu gasp etmeye iter, sonra da avcının ruhu istemeye istemeye kendisine bırakmasını sağlar. Görünüşte ikisi arasında vahşi bir mücadele vardır, oysa her ikisi de diğerinin işine gelecek şekilde hareket eder. Bu düğüm, kahramanın dörtlüğü ele geçirmeyi başardığı anda, psikolojik dilde söylersek, düşük işlevi üçlü sisteme dahil ettiği anda çözülür. O anda çatışma sona erer ve avcı figürü buharlaşıp uçar. Bu zaferden sonra kahraman prensesi üç bacaklı ata bindirir ve birlikte prensesin babasının krallığına giderler. Eskiden kötü avcıya hizmet eden ruh âlemini artık prenses yönetmekte ve kişileştirmektedir. Bilinçdışının, insanın ulaşabileceği bir bütünlüğe asla dahil edilemeyecek olan unsurunun temsilcisi anima'dır ve hep öyle kalacaktır.</p>
</body>
</html>
