<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="tr">
  <head>
    <meta name="Generator" content="Atlantis Word Processor 1.6.5.10"/>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" type="text/css" rel="stylesheet"/>
<link href="../page_styles.css" type="text/css" rel="stylesheet"/>
</head>
  <body class="calibre">
<p class="p"> </p>
<h1 class="h"><a id="ncx373" class="calibre1"></a><a id="a208" class="calibre1"></a>e. Not</h1>
<p class="p35">Metnimi tamamladıktan sonra bir arkadaşım masalımızın Rus çeşitlemesine dikkatimi çekti. Rus masalının adı: "Maria Morevna".<a id="a209" class="calibre1"></a><a href="notes.html#a559" class="calibre1"><span class="t14">{155}</span></a> Bu masalın kahramanı bir domuz çobanı değil, İvan Çareviç. Rus masalında üç yardımcı hayvanın ilginç bir açıklaması var: onlar, İvan'ın üç<span class="t3"> </span>kız kardeşi ile onların aslında birer kuş olan üç kocası. Üç kız kardeş, hayvanlar ve ruh âlemiyle ilişkili üç bilinçdışı işlevi temsil eder. Kuş insanlar bir tür melektir ve bilinçdışı işlevlerin yardımcı doğasını vurgularlar. Nitekim masalda da (Alman masalından farklı olarak) kahraman kötü ruhun eline düştüğü, öldürülüp parçalandığı (tanrı-insanın tipik yazgısıdır bu!)<a id="a210" class="calibre1"></a><a href="notes.html#a561" class="calibre1"><span class="t14">{156}</span></a> anda kurtarıcı olarak devreye girerler. Kötü ruh genellikle çıplak tasvir edilen yaşlı bir adamdır ve adı Koşçey Besmertnoy’dur (Ölümsüz Koşçey<a id="a211" class="calibre1"></a><a href="notes.html#a562" class="calibre1"><span class="t14">{157}</span></a>). Cadıya ise ünlü Baba-Yaga tekabül eder. Alman masalında sayıları üç olan yardımcı hayvanlar, Rus masalında iki katma çıkmıştır, kuş insanların yanı sıra, bir aslan, tuhaf bir kuş ve arılar da vardır. Burada prenses, kötü ruhu şatosundaki yasak odada on iki zincire vurmuş olan Kraliçe Maria Morevna'dır; kraliçe büyük bir ordu kumandanıdır (göğün kraliçesi Meryem, Rus-Ortodoks ilahi kitabında "ordu komutanı" olarak yüceltilir!). İvan yaşlı adamın susuzluğunu giderince, yaşlı adam kraliçeyi kaçırır. Sihirli atlar sonunda insana dönüşmez. Rus masalı kesinlikle daha ilkel bir yapıya sahiptir.</p>
</body>
</html>
