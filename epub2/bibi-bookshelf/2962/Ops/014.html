<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="tr">
  <head>
    <meta name="Generator" content="Atlantis Word Processor 1.6.5.10"/>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" type="text/css" rel="stylesheet"/>
<link href="../page_styles.css" type="text/css" rel="stylesheet"/>
</head>
  <body class="calibre">
<p class="p"> </p>
<h1 class="h"><a id="ncx221" class="calibre1"></a><a id="a72" class="calibre1"></a>1. YENİDEN DOĞUŞ BİÇİMLERİ</h1>
<p class="p35">• <span class="t11">Ruh göçü.</span> Daha önce de belirtildiği gibi, yeniden doğuş kavramı çokkatmanlıdır. İlk olarak ruh göçünü (<span class="t11">metempsychosis)</span> ele alacağım. Bu görüşe göre, yaşam çeşitli bedenlerde devam eder ya da yaşam süreci çeşitli reenkarnasyonlarla kesintiye uğrar. Bu öğretinin büyük önem taşıdığı Budizmde bile -Buddha çok sayıda yeniden doğuş süreci yaşamıştır- kişiliğin sürekliliğinin sağlanıp sağlanmadığı bilinmemektedir, başka bir deyişle, yalnızca <span class="t11">karma</span> sürekliliğini koruyor olabilir. Buddha henüz hayattayken öğrencileri ona ruh göçünde kişiliğin devam edip etmediğini sormuş, ama o asla net bir yanıt vermemiştir.<a id="a73" class="calibre1"></a><a href="notes.html#a307" class="calibre1"><span class="t14">{29}</span></a></p>
<p class="p35">• <span class="t11">Reenkarnasyon.</span> Yeniden doğuşun ikinci biçimi, kişiliğin <span class="t11">eo ipso </span>(kendiliğinden) sürdüğü reenkarnasyondur. Reenkarnasyonda insanın kişiliği ve anıları korunur, dolayısıyla, insan vücut bulduğunda ya da doğduğunda, daha önceki yaşamlarını, bunların kendi yaşamları olduğunu, yani eski yaşamlardaki Ben bilincinin mevcut yaşamındakiyle aynı olduğunu anımsama potansiyeline sahiptir. Genellikle reenkarnasyonun anlamı, insan bedenlerinde yeniden doğuştur.</p>
<p class="p35">• <span class="t11">Dirili</span><span class="t11">ş</span><span class="t11"> (resurrectio).</span> Yeniden doğuşun üçüncü biçimi diriliştir. Bunun anlamı, insan varoluşunun ölümden sonra yeniden ortaya çıkmasıdır. Buna bir unsur daha eklenir: dönüşüm, transmutasyon ya da varlık değişimi. Dönüşüm köklü olabilir, yani dirilen varlık farklı bir varlıktır; ya da dönüşüm köklü değildir ve yalnızca genel varoluş koşulları öncekinden farklıdır: insan başka bir yerde ya da farklı yapıdaki bir başka bedendedir. Hıristiyanlıktaki varsayıma göre, dirilen beden, etten kemikten bir beden olabilir. Daha üst düzeyde bu süreç artık kaba maddeci anlamda kavranmaz, ölüler dirildiğinde, <span class="t11">corpus glorificationis'</span>in, <span class="t11">subtle body'</span>nin (yüceltilmiş beden) çürümemiş olduğu varsayılır.</p>
<p class="p35">• <span class="t11">Yeniden do</span><span class="t11">ğ</span><span class="t11">u</span><span class="t11">ş</span><span class="t11"> (renovatio).</span> Dördüncü biçim, <span class="t11">sensu strictiori</span> (tam anlamıyla) yeniden doğuştur; yani bireysel yaşam süreci içinde yeniden doğmaktır. Almanca <span class="t11">Wiedergeburt</span> (yeniden doğuş) sözcüğünün İngilizce karşılığı <span class="t11">rebirth</span> sözcüğüdür. Fakat Fransızcada, yeniden doğuş sözcüğünün özel anlamını karşılayan bir kavram yoktur. Özel bir nüansı olan bu sözcük, <span class="t11">renovatio</span>, yenilenme, hatta büyü etkisiyle düzelme fikrini de içerir. Yenilenen kişiliğin özü değişmemiş, yalnızca işlevleri, bazı kısımları iyileşmiş, güçlenmiş ve düzelmişse, yeniden doğuş, varlığın değişmediği bir yenilenme de olabilir. Nitekim, bedensel hastalıklar yeniden doğuş ritüelleriyle iyileştirilir.</p>
<p class="p39">Yeniden doğuşun bir başka biçimi ise gerçek dönüşümdür, yani bireyin tümüyle yeniden doğuşudur. Buradaki yenilenme, transmutasyon diye nitelendirebileceğimiz bir varlık değişimidir; ölümlü varlığın ölümsüz varlığa, bedensel varlığın ruhsal varlığa, insanın tanrısal varlığa dönüşmesi söz konusudur. Bu dönüşümün en bilinen örneği İsa'nın transfıgürasyonu ve yücelmesi ya da Tanrı Anası'nın ölümünden sonra bedeniyle birlikte göğe yükselişidir. Benzer tasarımlar <span class="t11">Fa</span><span class="t11">ust'</span>ta da vardır; İkinci Bölüm'de Faust önce oğlan çocuğuna, sonra da Doktor Marianus'a dönüşür.</p>
<p class="p35">• <span class="t11">Dönü</span><span class="t11">ş</span><span class="t11">üm sürecine kat</span><span class="t11">ı</span><span class="t11">l</span><span class="t11">ı</span><span class="t11">m.</span> Yeniden doğuşun beşinci biçimi, dolaylı yeniden doğuştur. Burada dönüşüm insanın bizzat ölümden ya da yeniden doğuştan geçmesiyle değil, onun dışında gerçekleşen bir dönüşüm sürecine dolaylı katılımıyla ya da tanık olmasıyla gerçekleşir. Başka deyişle, kişi bir dönüşüm ritine katılır ya da tanık olur. Bu rit, tözün değişime uğradığı bir ayin, örneğin Aşai Rabbani olabilir. Birey rite katılarak Tanrı'nın inayetinden payını alır. Pagan ayinlerindeki tanrı dönüşümleri de buna benzerdir, Eleusis Gizlemleri’nden de bildiğimiz gibi, bu ritlerdeki kutsallıktan sâlik de nasibini alır. Eleusis Gizlemleri’ne katılan bir sâlik'in, ölümsüzlüğün kesinliği biçimindeki inayetle ilgili övgü dolu sözlerini burada anımsatmak isterim.<a id="a74" class="calibre1"></a><a href="notes.html#a308" class="calibre1"><span class="t14">{30}</span></a></p>
</body>
</html>
