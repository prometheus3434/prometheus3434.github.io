<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-13</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="tr-TR">
		<div>
			<p></p>
			<p id="toc_marker-6"><st c="0">-V-</st></p>
			<p xml:lang="en-GB"><st c="4">“Hayatı hayat yapan en önemli şey</st></p>
			<p xml:lang="en-GB"><st c="38">mutlu olmaktır. </st><st c="55">İşte bu tüm sorunların</st></p>
			<p xml:lang="en-GB"><st c="77">en gizli anahtarıdır.”</st></p>
			<p xml:lang="en-GB"><st c="100">– Audrey Hepburn</st></p>
			<p xml:lang="en-GB"><span xml:lang="tr-TR"><st c="117">Audrey, Bill’in ardından büyük bir hayal kırıklığının içine düşmüştü. </st><st c="188">Holden’dan, Hollywood’dan, tüm anılarından kaçmak istiyordu. </st><st c="249">İşte tam da böyle bir zamanda Mel Ferrer yeniden karşısına çıktı. </st><st c="315">Üstelik ilişki yaşadıkları dönemde evli olan Mel, artık bekârdı. </st><st c="380">Bill gibi bir cazibeye, çekiciliğe, hassaslığa sahip değildi ama Audrey’yi seviyordu ve hatta dört çocuğu olmasına rağmen Audrey ile de çocuk yapmak istediğine onu ikna etmişti. </st><st c="558">Ayrıca Audrey’ye bir teklifi vardı. </st><st c="594">Broadway’de sergilenecek </st></span><span xml:lang="tr-TR"><st c="619">Ondine</st></span><span xml:lang="tr-TR"><st c="625"> oyununda birlikte </st></span><span xml:lang="tr-TR"><st c="644">rol alabilirlerdi. </st><st c="663">Bu Audrey’nin içinde bulunduğu durumdan uzaklaşması için iyi bir fikir gibi görünüyordu. </st><st c="752">Üstelik Mel, Audrey’nin dünya sahnesindeki eşi olduğunu kanıtlamakta kararlıydı. </st><st c="833">Böylelikle Audrey hayatına yeni bir yön verecek kararını vermiş oldu.</st></span><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="902">Ondine</st></span><span xml:lang="tr-TR"><st c="909">’nin yönetmen koltuğunda Audrey’nin hayranlık duyduğu ünlü Alfred Lunt vardı. </st><st c="988">Tamamında bale havası olan bir oyundu ve Audrey bu oyunun başkarakteri için biçilmiş kaftandı. </st><st c="1083">Vermek istediği mesaj seyirci tarafından kolay kavranmayan bu oyunda Audrey, Ondine isimli su perisini canlandıracaktı. </st><st c="1203">Ondine yeryüzüne gelecek, şövalye Hans’a âşık olacaktı. </st><st c="1259">Hans rolü elbette Mel Ferrer’a aitti ve Audrey’yi role ikna ettiği için bu karaktere can vermesine göz yumulmuştu. </st><st c="1374">Elbette bunun da bir bedeli olacaktı.</st></span></p>
			<p xml:lang="en-GB"><span xml:lang="tr-TR"><st c="1411">Audrey ve Mel Ocak 1954’te New York’a gelerek provalara başladılar. </st><st c="1480">Mel hem tiyatro hem sinemada tecrübeli bir aktör ve yönetmendi. </st><st c="1544">Audrey’ye rolü götüren oydu. </st><st c="1573">Haliyle daha ön planda olması gereken yerde Audrey’nin gölgesinde kalıyordu ve bu onu zamanla çekilmez, kibirli, kızgın birine dönüştürdü. </st><st c="1712">Önce provalarda Audrey’ye yardımcı olan Alfred Lunt’un eşi Lynn Fontanne’nin provalara katılmasına karşı çıktı. </st><st c="1824">Ardından yönetmen Lunt’u aşağılamaya, saygısızlığın dozunu artırmaya başladı. </st><st c="1902">Israrla rolünün artırılmasını talep ediyordu. </st><st c="1948">Oyunun New York galasının ardından Audrey için gelen olumlu yorumlar Mel için gelmeyince ortalık daha da kızıştı. </st><st c="2062">Oyunun sonunda Audrey seyirciyi tek başına selamlayacaktı ama Mel buna da engel olmaya başlamıştı. </st><st c="2161">Altı hafta seyirciyi beraber selamladıktan sonra Audrey artık son selamda yalnızdı. </st><st c="2245">Mel’in teslimiyetinin sebebi ise Audrey’nin </st></span><span xml:lang="tr-TR"><st c="2289">Roman Holiday</st></span><span xml:lang="tr-TR"><st c="2302">’deki rolüyle En İyi Kadın Oyuncu dalında Oscar almasıydı (1953). </st><st c="2369">Ve o yıl Audrey’ye ödüller ardı ardına geldi. </st><st c="2415">Oscar’ın ardından İngiliz Sinema ve Televizyon Sanatları Akademisi’nin ödülünü aldı. </st><st c="2500">Tony Ödülü’ne layık bulundu. </st><st c="2529">Tüm bu ödüller karşısında o hiçbir zaman şımarıp çizgisini bozmadı. </st><st c="2597">Aksine aldığı ödüllere layık olmaya çabaladı. </st><st c="2643">Ona göre hayat ona bir beden büyük bir kıyafet vermişti ve o bu kıyafeti doldurmak için büyümeliydi. </st><st c="2744">Oyunculuk yolculuğunda bir öğrenci olduğunu düşünüyordu. </st><st c="2801">Ödülleri ve aldığı teklifler artarken o kendini yeterli hissetmiyor, gittikçe kötüleşen bir ruh haline bürünüyordu. </st><st c="2917">Bu ödülleri alan bir oyuncunun artık oynadığı tüm rollerde başarılı olması gerektiğine inanıyor ve bu inancının altında eziliyordu. </st><st c="3049">Beklentileri karşılayacak gücü kendine bulamadıkça daha çok sigara içiyordu. </st><st c="3126">Aldığı tüm övgülere rağmen mutsuzdu. </st><st c="3163">Nisan geldiğinde oldukça zayıflamış ve solgunlaşmıştı. </st><st c="3218">Belki de bir ruhsal çöküntünün eşiğindeydi. </st><st c="3262">Yorulmuştu. </st><st c="3274">Tüm bu düşünceler onu oldukça korkutmuştu ve bir karar verdi. </st><st c="3336">Artık herhangi bir oyunda yer almayacaktı.</st></span></p>
			<p xml:lang="en-GB"><span xml:lang="tr-TR"><st c="3378">Audrey, </st></span><span xml:lang="tr-TR"><st c="3387">Ondine</st></span><span xml:lang="tr-TR"><st c="3393">’nin 3 Temmuz’daki son sahnesinden sonra annesi ve Mel ile birlikte İsviçre’ye tatile gitti. </st><st c="3487">Tek istediği New York’tan ve Hollywood’dan uzak bir yerde kafa dinlemekti. </st><st c="3562">Depresyondaydı. </st><st c="3578">Bazen saatlerce uyuyor, bazen ise uzun uykusuz geceler geçiriyordu. </st><st c="3646">Bazen fazla yiyor, bazen günlerce iştahı olmuyordu. </st><st c="3698">Sebepsiz ağlıyor, sürekli tırnaklarını yiyordu. </st><st c="3746">Annesi de kızının yaşadığı bu buhrana bir türlü anlam veremiyordu. </st><st c="3813">Savaşta ayakta kalmıştı, ama şöhretin getirdiği sorumluluğun altında eziliyordu Audrey. </st><st c="3901">Aklı da oldukça karışıktı. </st><st c="3928">Onun için gergin geçen bu süreçte Mel’den evlenme teklifi almıştı ama evlilik konusunda kararsızdı. </st><st c="4028">Evliliği uzun bir kontrata benzetiyordu. </st><st c="4069">Duygularından emin olmadan kimseye söz vermek istemiyordu. </st><st c="4128">Üstelik annesinin başarısızlıkla sonuçlanan evlilikleri de onu hayli korkutmuştu. </st><st c="4210">Erkeklere karşı güveni kırılmış, sonsuz sevgiye olan inancını yitirmişti. </st><st c="4284">Zor geçen karar sürecinin ardından artık ne yapacağını biliyordu Audrey. </st><st c="4357">Mel ile evlenmeye karar vermişti.</st></span></p>
			<p xml:lang="en-GB"><st c="4390">Audrey ve Mel 24 Eylül 1954’te İsviçre Bürgenstock’ta Lucerne Gölü kıyısında birkaç arkadaşlarının katılımıyla gözlerden uzak bir düğün töreniyle evlendiler. </st><st c="4549">Audrey o gün diz altlarında biten kabarık kollu, yüksek yakalı, prenses model beyaz Givenchy tasarımı gelinliğin içinde yeni bir moda akımını temsil ediyordu. </st><st c="4708">Kısa gelinlik trendini.</st></p>
			<p xml:lang="en-GB"><span xml:lang="tr-TR"><st c="4731">Üç günlük bir balayının ardından Audrey ve Mel Roma’ya geri döndüler. </st><st c="4802">Audrey artık daha iyi hissetmeye başlamıştı. </st><st c="4847">Tek istediği artık bir bebeğinin olmasıydı. </st><st c="4891">Beklediği haber gecikmedi ama getirdiği mutluluk da sonsuz olmadı. </st><st c="4958">Çünkü Audrey Mart 1955’te, </st></span><span xml:lang="tr-TR"><st c="4985">Sabrina</st></span><span xml:lang="tr-TR"><st c="4992">’yla En İyi Kadın Oyuncu dalında Oscar’a aday gösterilmesinden bir ay sonra ilk düşüğünü yaptı. </st><st c="5089">Bu Audrey için dayanması zor bir acıydı. </st><st c="5130">Yıllardır hayalini kurduğu, uğruna kariyerini ikinci plana atmayı göze aldığı, içinde çocukların olduğu yuvaya yine sahip olamamıştı.</st></span></p>
			<p xml:lang="en-GB"><span xml:lang="tr-TR"><st c="5263">Audrey o ayı üzüntü içinde geçirdikten sonra kendini tekrar işine verdi. </st><st c="5337">Amerikalı film yönetmeni King Vidor Tolstoy’un </st></span><span xml:lang="tr-TR"><st c="5384">Warand Peace</st></span><span xml:lang="tr-TR"><st c="5396"> adlı eseri sinemaya uyarlamaya hazırlanıyordu. </st><st c="5444">Prens Andrei rolü Mel’e teklif edilmişti ve Mel’in Audrey’yi Natasha rolüne ikna edeceğini biliyorlardı. </st><st c="5549">Böylece Audrey o zamana kadar bir aktrise ödenen en yüksek ücretle Natasha rolünü oynamayı kabul etti. </st><st c="5652">Kısa sürede bu haber her yere yayıldı ve tebrik mesajları yağmaya başladı. </st><st c="5727">Audrey yine endişeliydi. </st><st c="5752">Bir performansıyla Oscar almış, bir diğeriyle aday olmuştu. </st><st c="5812">Eleştirmenler yeni performansını değerlendirmeyi dört gözle bekliyor olmalıydılar. </st><st c="5895">Kendini yeniden ispatlamak zorundaydı.</st></span></p>
			<p xml:lang="en-GB"><span xml:lang="tr-TR"><st c="5933">Filmin çekimleri temmuz ayında başladı. </st><st c="5974">Kavurucu yaz sıcağında kış sahneleri çekmek zorundaydılar. </st><st c="6033">Kalın elbiselerle bu sahneleri tamamlamanın oldukça zor olduğu bu süreçte uzun saatler boyunca kasıma kadar çalıştılar. </st><st c="6153">Tüm çabalara rağmen </st></span><span xml:lang="tr-TR"><st c="6173">Warand Peace</st></span><span xml:lang="tr-TR"><st c="6185"> beyazperdeye boş bir film olarak yansıdı ve eleştirmenlerce kötü yorumlar aldı. </st><st c="6266">Audrey de bu eleştirilerden kaçamasa da New York Film Eleştirmenleri Birliği tarafından yılın en iyi kadın oyuncu adayı seçildi.</st></span></p>
			<p xml:lang="en-GB"><span xml:lang="tr-TR"><st c="6394">Kasım sonunda çekimler bittikten sonra Mel’in oynayacağı bir rol için gittikleri Paris’ten Şubat 1956’da Los Angeles’a giderek Fred Astaire gibi bir eşle dans edip şarkı söyleyebileceği, üzerinden yıllar geçtikten sonra bile 1950’lerin en canlı ve renkli filmlerinden biri olarak anılacak </st></span><span xml:lang="tr-TR"><st c="6684">Funny Face</st></span><span xml:lang="tr-TR"><st c="6694"> romantik komedisinde yer alma fırsatını değerlendirdi. </st><st c="6750">Yönetmen koltuğunda Stanley Donen’ın oturduğu bu film Audrey’nin </st></span><span xml:lang="tr-TR"><st c="6815">Roman Holiday</st></span><span xml:lang="tr-TR"><st c="6828">’den sonraki en başarılı performansı olacaktı.</st></span></p>
			<p xml:lang="en-GB"><st c="6875">Yağmurlu ve bulutlu hava koşulları dış çekimleri, Fred Astaire’nin sinirli ve aşağılayıcı tavırları –bu tavırlarında o yıl kendisinin elli, Audrey’nin yirmi yedi yaşında olması ve rolleri gereği seyirciyi bu aşka nasıl inandıracağı konusunda endişe duyması etkiliydi– dans sahnelerinin çekimlerini zorlaştırdıysa da film şarkıları, dans sahneleri, Givenchy’nin moda tasarımlarıyla başarılı bir yapıta imza atılmış oldu.</st></p>
			<p xml:lang="en-GB"><span xml:lang="tr-TR"><st c="7295">Çekimler temmuzda bittikten sonra Mel ve</st></span><span xml:lang="tr-TR"><st c="7336"> Audrey Bürgenstock’ta birkaç hafta tatil yaptı. </st><st c="7385">Ardından Mel İspanya ve Fransa’da alacağı roller için yola</st></span><span xml:lang="tr-TR"><st c="7443"> çıkarken Audrey de Billy Wilder’ın </st></span><span xml:lang="tr-TR"><st c="7479">Love in the Afternoon</st></span><span xml:lang="tr-TR"><st c="7500"> filminde Gary Cooper ile oynama teklifini filmin yalnızca Paris’te çevrilmesi şartıyla kabul etti. </st><st c="7600">Gary Cooper 1920’li yıllardan beri Amerikan sinemasının en popüler aktörlerindendi ve onun başrolde olması Audrey’nin daha hızlı karar vermesine sebep olmuştu.</st></span><span xml:lang="tr-TR"></span></p>
			<p xml:lang="en-GB"><st c="7759">Sonbaharda çekimler başladığında Audrey için her şey normaldi ama Gary için aynı şey söylenemezdi. </st><st c="7859">Her şekilde denenen ışık ve makyaja rağmen Gary rolü için fazla yaşlı duruyordu. </st><st c="7940">Wilder çaresizce tüm yakın çekimlerde Gary’yi yüzünü gizleyecek şekilde kayda aldı. </st><st c="8024">Bu da Gary’nin daha huzursuz ve rolünden rahatsız olmasına neden oldu. </st><st c="8095">Çünkü doksan dokuzuncu filminde oynuyordu ve kamera arkasında yaşanan her şeye anlam verebilecek kadar tecrübeliydi. </st><st c="8212">İçerisinde sıkışıp kaldığı bu durum maalesef rolüne de yansıyordu. </st><st c="8279">Roller inandırıcılık bakımından eksikti fakat Audrey ve Gary seyirci tarafından o kadar sevildi ki rollerin rahatsız ediciliği hafızalarda yer etmedi.</st></p>
		</div>
	<div id="charCountTotal" value="8429"></div></body>
</html>
