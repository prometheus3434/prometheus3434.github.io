<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-7</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="tr-TR">
		<div>
			<p></p>
			<p id="toc_marker-3"><st c="0">-II-</st></p>
			<p xml:lang="en-GB"><st c="5">“Her şey ters gider gibi görünürken güçlü olmaya inanıyorum. </st><st c="67">Mutlu kadınların en güzel kadınlar olduklarına inanıyorum. </st><st c="126">Yarının başka bir gün olduğuna inanıyorum ve mucizelere inanıyorum.”</st></p>
			<p xml:lang="en-GB"><st c="194">– Audrey Hepburn</st></p>
			<p xml:lang="en-GB"><st c="211">Audrey ve Ella için anne kız olarak birlikte uzun uzun zaman geçirdikleri 1939 yazı son bulduğunda Audrey hayatı boyunca hiç unutamayacağı acı olayların eşiğinde durduğundan habersizdi.</st></p>
			<p xml:lang="en-GB"><st c="397">Ağustosta Alman-Sovyet Saldırmazlık Paktı imzalanmıştı. </st><st c="454">Bu paktın ışığında Almanya Polonya’ya saldıracak ve İkinci Dünya Savaşı başlayacaktı.</st></p>
			<p xml:lang="en-GB"><st c="539">Ella’nın içinde her an İngiltere’ye bombalar yağabileceğine dair endişe vardı. </st><st c="619">Bir karar verdi ve eylülden önce Audrey’nin eğitim aldığı dans stüdyosunu ziyaret etti. </st><st c="707">Audrey’nin dans eğitmeni potansiyeline inandığı öğrencisiyle Londra’ya dönüp eğitime devam etmeyi umarken Ella Audrey’yi Hollanda’ya geri götüreceğini bildirdi. </st><st c="868">Gerekli makama bir dilekçe gönderdi ve Audrey’nin yola çıkma tarihi 16 Aralık olarak netleşti. </st><st c="963">Audrey Folkestone’dan Londra trenine binecek ve onu Joseph karşılayacaktı. </st><st c="1038">Gitme zamanı geldiğinde Audrey’nin sınıf arkadaşlarının şaşkın bakışları arasında alelacele bindiği taksi onlara bir veda zamanı bile tanımadan oradan uzaklaştı. </st><st c="1200">Babası onu Folkestone tren istasyonunda karşıladı ve birlikte Amsterdam’a uçacağı havaalanına vardılar. </st><st c="1304">Bu Audrey’nin savaştan önce babasını son görüşü oldu.</st></p>
			<p xml:lang="en-GB"><st c="1357">Amsterdam’a inen uçağı Ella, Alex ve Ian karşıladı. </st><st c="1410">Ahnhem’e gitmek üzere bindikleri trenle yaptıkları iki saatlik yolculuğun sonunda Audrey yaşayacağı yeni evin bahçesindeydi.</st></p>
			<p xml:lang="en-GB"><st c="1534">Eşinin ölümünden sonra kendini oldukça yalnız hisseden Baron kızı ve torunlarıyla aynı evi paylaşma fikrinden oldukça memnun olmuştu. </st><st c="1669">Onlar birlikte geçirecekleri güzel günleri hayal ederken Eylül 1939’da Nazi birliklerinin Polonya’yı işgal etmesiyle İkinci Dünya Savaşı patlak verdi. </st><st c="1820">İngiltere, Fransa, Avustralya ve Yeni Zelanda, Almanya’ya savaş ilan etti. </st><st c="1895">Çekoslovakya ve Polonya Nazi egemenliğine girdiğinde bile Hollandalılar kışı rahat geçirdiler. </st><st c="1990">İlkbahar Danimarka ve Norveç’in Nazi birliklerince işgaliyle geldi. </st><st c="2058">Buna rağmen Hollanda’nın sakinliği mayısa kadar devam etti ve 10 Mayıs’ta güçlü bir çığlık koptu. </st><st c="2156">Alman ordusu Hollanda, Belçika ve Lüksemburg’u işgal etti ve sadece birkaç gün sonra on binlerce insanın öldüğü hava saldırısının gerçekleştiği Rotterdam çareyi teslim olmakta buldu. </st><st c="2339">Beş gün kadar direnip cephaneleri bitince teslim olan Hollanda’dan sonra Nazi birlikleri Arnhem’e girdi. </st><st c="2444">Yağmalar başladı. </st><st c="2462">Van Heemstra ailesinin de tüm mal varlığına el kondu. </st><st c="2516">Bu; yüzyıllar süren varlıklı yaşamlarının sonuydu. </st><st c="2567">Fakat Ella için daha önemli başka bir problem vardı. </st><st c="2620">Alman işgalcilerin İngilizlere karşı uyguladığı politika endişe vericiydi. </st><st c="2695">Çünkü Audrey İngiliz ismi taşıyordu ve İngiliz vatandaşıydı. </st><st c="2756">Onun tutuklanıp sınır dışı edilmesinden korkan Ella hemen kızının adını değiştirdi, Hollanda vatandaşlığına geçirip bir devlet okuluna kaydettirdi. </st><st c="2904">O artık hiçbir zaman gerçek ismi olarak kullanmayacağı adıyla Edda van Heemstra idi.</st></p>
			<p xml:lang="en-GB"><st c="2988">Sonraki beş yıl Hollanda’da yaşam şartları gün geçtikçe kötüye gitti. </st><st c="3059">Yoksulluk ve hastalıklar kapıdaydı. </st><st c="3095">Verem salgına dönüşmüş her yerde kol geziyordu. </st><st c="3143">Ella ve Audrey için ilk büyük darbe 1941 yılında geldi. </st><st c="3199">Alex Hollanda ordusunda savaşırken tutuklanmıştı, hatta belki öldürülmüştü. </st><st c="3275">Audrey dehşete kapılmıştı. </st><st c="3302">Henüz 12 yaşındaydı ve Alman subaylar ve askerlerin eğlencesi için tahsis edilen evlere götürülmekten, tutuklanıp hapse düşmekten, hatta idam edilmekten çok korkuyordu. </st><st c="3471">Tüm bunların üzerine ikinci darbe 1942’de Ian’dan geldi. </st><st c="3528">Hollanda Direniş Konseyi’nin üyesiydi ve birçok alanda cesurca faaliyet gösteriyordu. </st><st c="3614">Almanlar tarafından fark edilince de Almanya’ya sürgüne gönderildi ve Audrey için küçük ağabeyi de öldü. </st><st c="3719">Sonraki yıl dayısının ve kuzenlerinin öldürülüşüne tanık olduğu anlar Audrey’nin gözlerinin önünden hiç gitmeyecekti. </st><st c="3837">Tüm bu olanları izlerken bir zamanlar annesinin benimsediği ideolojiden, onun doğum gününü kaçırma pahasına Hitler ile yediği öğle yemeğinden utanç duyuyordu. </st><st c="3996">Neyse ki o da bir zamanlar faşist ideolojiyi yanlış anladıklarının farkına varmış ve Hollanda direnişinde çalışmaya başlamıştı.</st></p>
			<p xml:lang="en-GB"><st c="4123">Audrey Felemenkçe derslerine devam ederken akşamları da Arnhem Konservatuvarı’nda dans dersleri almaya başladı. </st><st c="4236">Hayali balerin olmaktı kuşkusuz. </st><st c="4269">Kısa sürede Winja Marova’nın yıldız öğrencilerinden biri oldu. </st><st c="4332">Bir zaman sonra okul dışında siyah performanslar adında direnişe ekonomik destek sağlamak amaçlı gizli dans resitalleri vermeye başladı. </st><st c="4469">Burada toplanan paralar dans ayakkabılarının içinde güvenliklerini tehlikeye atmak pahasına direniş çalışanlarına ulaştırılıyordu. </st><st c="4600">Uzaktan bakılınca sadece birer çocuk, ama aslında direnişin bir parçasıydılar. </st><st c="4679">Dans tutkusu Almanlara duyduğu korkuyu bastırmıştı. </st><st c="4731">Fakat aynı kış içindeki korkunun kabarmasına sebep bir şey oldu. </st><st c="4796">Alman askerlerinin önünde sıra olmuş kadınlar ve kızların arasında Audrey de vardı. </st><st c="4880">Kamyonete bindirilip şehirde dolaştırılmaya başladıklarında içerideki herkes gibi o da dehşet içindeydi. </st><st c="4985">Cenneti yaratan Tanrı’ya yalvarıyordu ve aniden Tanrı’nın onu duyduğu hissine kapıldı. </st><st c="5072">Kamyon durmuş, dışarda bir arbede başlamıştı. </st><st c="5118">Bunu fırsat bile Audrey kamyondan atlayarak oradan uzaklaştı. </st><st c="5180">Yaşadığı korkuya ve tehlikeye rağmen direniş için çalışmaktan vazgeçmedi.</st></p>
			<p xml:lang="en-GB"><st c="5253">Market Garden Operasyonu’nun üç ayağından biri olan Arnhem için 1944 sonbaharı eylülden önce geldi. </st><st c="5354">İngiliz ve Amerikan birlikleri hem havadan hem karadan taarruza geçecek ve sekiz Hollanda köprüsünü ele geçireceklerdi. </st><st c="5474">Ama bu plan hüsranla sonuçlandı. </st><st c="5507">Binlerce asker öldü, binlercesi tutuklandı. </st><st c="5551">Almanlar savaş sonrası harabeye dönen Arnhem’i boşaltma emri verdi. </st><st c="5619">1944 kışı doksan bin kişi için en sert yanını gösterdi. </st><st c="5675">Audrey ve onunla aynı kaderi yaşayan herkes için bir insanlık dramı başlamış oldu. </st><st c="5758">Dedesinin Velp’teki kır evine gittiler. </st><st c="5798">Hitler’in Hollanda kaynaklarını Almanya’ya aktarmasıyla Kıtlık Kışı denen dönem başlamıştı. </st><st c="5890">Soğuk ve karanlıkta, bazen günlerce aç kalarak yaşam savaşında ayakta kalmaya çalışıyorlardı. </st><st c="5984">Ne banyo yapacak sabunları, ne okuyacak kitapları, ne de dünyayla bir bağları vardı. </st><st c="6069">Hayatın içinde ama yaşamın tamamen dışındaydılar. </st><st c="6119">Yaşıyorlardı ama yaşamıyorlardı da. </st><st c="6155">Açlık ve sefaletle boğuşuyorlardı. </st><st c="6190">Audrey kırk kiloya kadar düşmüş, iyice güçsüzleşmişti. </st><st c="6245">Uzun süre sadece lale soğanlarıyla beslenmişlerdi ve evlerinde artık yiyecek hiçbir şey kalmamıştı. </st><st c="6345">Açlığın uyuyarak unutulacağına dair dinlediği masallara inanmak istiyordu Audrey. </st><st c="6427">Uyuyacaktı ve rüyasında da olsa her şey son bulmuş olacaktı. </st><st c="6488">Bu düşüncelerle odasına çıkmak için merdivenlere geldiği anda kapı çaldı ve bir mucize oldu. </st><st c="6581">Direnişten birileri konserve yiyecek getirmişti. </st><st c="6630">Bu yiyeceklerin idam edilmeye götürülenlerin evlerinden toplandıklarından habersiz bir süre idare ettiler. </st><st c="6737">Sonra yine bir dilim çimenden yapılmış ekmek, tek patatesle yapılmış bir fincan çorba ile günleri geçiştirdiler. </st><st c="6850">Ne kadar daha böyle yaşayabilirlerdi bilmiyordu Audrey. </st><st c="6906">Nasıl yaşadıklarının çok da önemi yoktu. </st><st c="6947">Hayatta olduğu sürece ölü değildi insan. </st><st c="6988">Bu yüzden kaybettikleri onca şeyin hiçbir önemi yoktu, hayattaydılar ve önemli olan tek şey buydu.</st></p>
			<p xml:lang="en-GB"><st c="7086">1945 Mayıs’ında Audrey on altıncı yaş gününde altı yıllık hayatta kalma mücadelesinin bir ödülü olarak özgürlüğü elinde tutuyordu. </st><st c="7218">Pencereden İngiliz birliği askerlerini gördüğünde hissettiği şey tam olarak buydu ve bu özgürlük hissi anında bir kokuyla hafızasına kazıdı: İngiliz çakmak gazı ve İngiliz sigarası. </st><st c="7400">Bahçeye askerleri karşılamaya çıkan Audrey askerlerin üzerlerine sinen gaz ve sigara kokusunu derin derin içine çekip onlardan bir sigara istedi. </st><st c="7546">Sonrasında gelen öksürüklere ise hiç aldırmadı. </st><st c="7594">Ardından istediği çikolatayı yedikten sonra hastalansa da bir daha sigara ve çikolatadan uzak duramadı.</st></p>
			<p xml:lang="en-GB"><st c="7697">Her şey yavaş yavaş düzelmeye başladı. </st><st c="7737">Önce Alex çıkageldi, sonra Ian. </st><st c="7769">Her şeyini kaybeden Ella için bu anı kutlamak iki damla gözyaşıyla oldu. </st><st c="7842">Audrey o zamana dek hep gizli gizli ağlayan annesini ilk defa ağlarken gördü. </st><st c="7920">Bunlar gelecekte yaşanacak mutlu günlere kavuşabilecek olmanın yaşlarıydı.</st></p>
			<p xml:lang="en-GB"><st c="7994">İlerleyen günlerde temel ihtiyaçları karşılayacak yardımlar gelmeye başladı. </st><st c="8072">Tüm Heemstra ailesi yiyecek ve ilaç dağıtımında görev aldı. </st><st c="8132">Yaz sonunda kadar Audrey annesiyle birlikte gönüllü olarak Amsterdam’daki bir klinikte hizmet verdiler. </st><st c="8236">Görevleri 1946’da tamamlandıktan sonra Ella aşçılık yapmaya başladı. </st><st c="8305">Her şey iyiye giderken Audrey için yolunda gitmeyen bir şey vardı: Savaşın izlerini hâlâ bedeninde taşıyordu, güçsüzdü, kas esnekliği yoktu. </st><st c="8446">On yedi yaşındaydı ve artık bale öğrenmek için çok geçti. </st><st c="8504">Böylelikle o yaz ilk bunalımını yaşadı. </st><st c="8544">Yıllar boyunca yaşadığı her zorluğa göğüs geren Audrey’nin neden her şey yoluna girmek üzereyken tökezlediği açıktı. </st><st c="8661">Savaş boyunca ortak bir doğrultuda hareket etmeye alışmıştı. </st><st c="8722">Herkesin korktuğu şey de başarmaya çalıştığı şey de aynıydı. </st><st c="8783">Oysa savaş sonrası etrafındaki herkes kendi hayatına çekilince o da kendi yolunda yalnız kalmıştı. </st><st c="8882">Üstelik kendiyle alakalı büyük bir memnuniyetsizlik duyuyordu. </st><st c="8945">Hızla kilo almıştı. </st><st c="8965">Eğer bale kariyerine devam etmek istiyorsa zayıflamalıydı. </st><st c="9024">Bu süreci hızlandıran ise Audrey’nin dans eğitmeni Sonia Gaskell oldu. </st><st c="9095">Çünkü Audrey’ye eğer gerçekten istiyorsa Londra’da ünlü bir okulda eğitim alabileceğini söylemişti. </st><st c="9195">Böylelikle Audrey ve Ella kendileri için Londra’da yeni bir başlangıç yaptılar.</st></p>
		</div>
	<div id="charCountTotal" value="9274"></div></body>
</html>
