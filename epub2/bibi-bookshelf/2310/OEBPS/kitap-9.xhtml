<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-9</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="tr-TR">
		<div>
			<p></p>
			<p id="toc_marker-4"><st c="0">-III-</st></p>
			<p xml:lang="en-GB"><st c="6">“Nasıl yaşanacağını, kenarda durup izlemeden dünyanın nasıl hem içinde hem dışında olunacağını öğrendim. </st><st c="112">Bir daha asla ama asla hayattan kaçmayacağım. </st><st c="158">Aşktan da...”</st></p>
			<p xml:lang="en-GB"><st c="171">– Audrey Hepburn</st></p>
			<p xml:lang="en-GB"><span xml:lang="tr-TR"><st c="188">Audrey 1948 başlarında kırk dokuz kiloda, bir yetmiş boylarında Gaskell’in tavsiyelerini benimsemiş, tükenmez bir enerjiyle Rambert prova odasındaydı. </st><st c="340">Audrey, Sonia Gaskell’in önerisiyle İngiliz klasik dansını dünyada tanıtan ve Rambert Balesi’ni kurarak uluslararası üne kavuşan Marie Rambert’in karşısında kısa bir gösteri sunma fırsatını yakalamıştı. </st><st c="543">Performansıyla Rambert’i etkileyen Audrey için önündeki ilkbahar hayatında bir dönüm noktası olabilirdi. </st></span><span xml:lang="tr-TR"><st c="648">Çünkü Rambert onu nisan ayında yeniden görmek istemiş ve o zamana kadar ona bir burs bulmayı planlamıştı.</st></span><span xml:lang="tr-TR"></span></p>
			<p xml:lang="en-GB"><st c="753">Audrey de ilkbaharın gelmesini beklerken boş durmadı. </st><st c="808">Önce babasının soy ismini kullanmayı bıraktı ve büyükannesinin kızlık soyadıyla Audrey Hepburn olarak yeniden doğdu. </st><st c="925">Okul başlayana kadar para kazanması gerekiyordu ve kuzenlerinin Hollanda’da bir kısa komedi çekeceği haberini aldı. </st><st c="1041">Amsterdam’da bir gün süren çekimlerin sonunda ilk beyazperde tecrübesinde ekranda göründüğü toplam süre bir dakikayı geçmemişti.</st></p>
			<p xml:lang="en-GB"><st c="1169">Londra’ya döndüğünde okula başlayana kadar modellik, tezgâhtarlık gibi işler yaptı. </st><st c="1254">Okula başladıktan sonra da çalışmayı sürdürdü. </st><st c="1301">Kimi zaman sekreterlik, kimi zaman da modellik yapıyordu. </st><st c="1359">Londra’ya taşındıklarında bir apartman kapıcısı olarak çalışmaya başlayan Ella ise kimi zaman otel resepsiyon görevlisi, kimi zaman çiçekçi, dekoratör, kimi zaman ise zengin turist dadısı olarak karşımıza çıkıyordu. </st><st c="1575">Kazandıkları para ise ortak harcanıyordu.</st></p>
			<p xml:lang="en-GB"><st c="1616">O yılı sabah akşam çalışması gereken yoğun bir ders programıyla geçiren Audrey için o dans dersleri hayatında yaptığı en zahmetli şeydi. </st><st c="1754">Neyse ki Covent Garden’da dans etme hayalleri tüm bu zahmetlere katlanmasına yardım ediyordu. </st><st c="1848">Fakat fazla uzun boylu olması ve eğitimine geç başlaması sebebiyle Marie Rambert’in turne planlarının içinde yer almadı. </st><st c="1969">Böylelikle 1948 sonbaharı Audrey’nin bale hayalleri üzerinden esip geçti.</st></p>
			<p xml:lang="en-GB"><span xml:lang="tr-TR"><st c="2042">Ekim sonunda popüler Amerikan müzikal komedisi </st></span><span xml:lang="tr-TR"><st c="2090">High Button Shoes</st></span><span xml:lang="tr-TR"><st c="2107">’un Londra yapımı için katıldığı seçmelerde ilk kırka kalarak müzikalin başarılı 291 gösterisinde yer aldı. </st><st c="2216">Londra’nın uzun zamandır böyle bir gösteri görmediğini yazan haberlerde ne yazık ki yine Audrey’den bahsedilmemiş, o yine bir kişi hariç kimse tarafından keşfedilmemişti. </st><st c="2387">Müzikalin perdelerini kapatmasının ardından Cecil Landeau tarafından gelen teklif Audrey’yi potansiyelinin fark edileceği ve seyirci tarafından çok sevileceği bir gösteriye dahil etti. </st><st c="2572">Bir yılda 433 gösteri yapan </st></span><span xml:lang="tr-TR"><st c="2600">Sauce Tartare</st></span><span xml:lang="tr-TR"><st c="2613">’ın başarısı Cecil Landeau’yu yüreklendirdi ve </st></span><span xml:lang="tr-TR"><st c="2661">Sauce Piquente</st></span><span xml:lang="tr-TR"><st c="2675"> ismini verdiği yeni gösterisine başladı. </st><st c="2717">Fakat bu gösteri </st></span><span xml:lang="tr-TR"><st c="2734">Sauce Tartare</st></span><span xml:lang="tr-TR"><st c="2747"> kadar ilgi çekmeyince oyunu yeniden yorumlayarak </st></span><span xml:lang="tr-TR"><st c="2797">Summer Nights</st></span><span xml:lang="tr-TR"><st c="2810"> ismiyle bir kulüpte sergilemeye başladı. </st><st c="2852">Seyircinin Audrey’yi daha yakından gördüğü bu dönemde o deli gibi çalışıyordu. </st><st c="2931">Bu yoğun çalışma </st></span><span xml:lang="tr-TR"><st c="2948">Sauce Tartare</st></span><span xml:lang="tr-TR"><st c="2961">’da âşık olup ilişki yaşamaya başladığı rol arkadaşı Fransız şarkıcı ve söz yazarı Marcel Le Bon ile yollarını ayırdı. </st><st c="3081">Bu zaman zarfında yas tutacak zamanı bile olmayan Audrey acısını daha fazla sigara içerek gidermeye çalışıyordu.</st></span><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="3193">Yer aldığı bu iki gösteride sergilediği performanstan etkilenen iki yönetmenle yaptığı görüşmeler</st></span><span xml:lang="tr-TR"><st c="3291"> sonunda Audrey kendini oyunculuğun inceliklerini öğrenmek için genç yetenekleri yetiştirmeye adamış altmış bir yaşındaki Felix Aylmer ile drama eğitimine başladı. </st><st c="3455">Hollywood yapımı </st></span><span xml:lang="tr-TR"><st c="3472">Quo Vadis</st></span><span xml:lang="tr-TR"><st c="3481"> için deneme çekimine katılması da yine Aylmer sayesinde oldu. </st><st c="3544">Audrey rol için aranan oyuncu olmasına rağmen isim yapmış olmayışı rolü almasına engel oldu. </st><st c="3637">Sonrasında beyazperdeye adım atmasını sağlayacak Robert Lennard ile tanıştı. </st><st c="3714">Bu tanışma Associated British Pictures Corporation (ABPC) ile dört filmlik bir anlaşmayla sonuçlandı ama bu dört filmde (</st></span><span xml:lang="tr-TR"><st c="3835">One Wild Oat</st></span><span xml:lang="tr-TR"><st c="3848">, </st></span><span xml:lang="tr-TR"><st c="3850">Laughter in Paradise</st></span><span xml:lang="tr-TR"><st c="3870">, </st></span><span xml:lang="tr-TR"><st c="3872">The Lavender Hill Mob, Young Wives’ Tale</st></span><span xml:lang="tr-TR"><st c="3912">) de rolleri bir dakikayı geçmedi ve ne yazık ki Audrey’ye beklediği şöhreti getirmedi. </st><st c="4001">Onun yıldızı 1950’de çekimleri süren </st></span><span xml:lang="tr-TR"><st c="4038">Secret People</st></span><span xml:lang="tr-TR"><st c="4051"> filmindeki Nora rolüyle parlayacak ve performansından </st></span><span xml:lang="tr-TR"><st c="4106">büyük yetenek </st></span><span xml:lang="tr-TR"><st c="4120">diye bahsedilecekti. </st><st c="4141">Masumiyeti, doğal tavırları, sadeliği, orijinalliği, içindeki rolü hissedişi, dansı, seyirciye geçirdiği duygu takdire şayandı.</st></span></p>
			<p xml:lang="en-GB"><st c="4268">Henüz 21 yaşındayken Audrey, 1951 ilkbaharında Associated British Pictures Corporation’ın (ABPC) düzenlediği bir davette ilişkilerinin kısa sürede aşka dönüşeceği James Hanson ile tanıştı. </st><st c="4458">James Hanson uzun boyu, koyu sarı saçları, muazzam gülüşü ve büyük servetiyle Audrey’nin karşısına çıktığında yirmi sekiz yaşındaydı.</st></p>
			<p xml:lang="en-GB"></p>
			<p xml:lang="en-GB"><span xml:lang="tr-TR"><st c="4591">Aynı dönemde Audrey başarısız bir film olarak bahsedilecek </st></span><span xml:lang="tr-TR"><st c="4651">Monte Carlo Baby</st></span><span xml:lang="tr-TR"><st c="4667">’de rol aldı. </st><st c="4682">İçinden bu filmde oynamak gelmese de orada olması bir mucizeye dönüştü. </st><st c="4754">Çekimler sırasında tesadüfen onu gören zamanın ünlü yazarından Sidonie-Gabrielle Colette </st></span><span xml:lang="tr-TR"><st c="4843">Gigi</st></span><span xml:lang="tr-TR"><st c="4847"> isimli romanının müzikal versiyonu için aradığı karakteri bulmuştu. </st><st c="4916">Kısa bir görüşme sonrası anlaştılar. </st><st c="4953">Bu Audrey için henüz kendini hazır hissetmese bile ilk başrolü olacaktı. </st><st c="5026">Fazlasıyla heyecanlı ve mutluydu. </st><st c="5060">Aynı dönemde James Hanson’a evlenme teklif etmiş, nişanlanmışlardı. </st><st c="5128">Ayrıca çekimlerini usta yönetmen William Wyler’ın üstlendiği </st></span><span xml:lang="tr-TR"><st c="5189">Roman Holiday</st></span><span xml:lang="tr-TR"><st c="5202"> filminde Gregory Peck ile aynı sahnede bir prensesi canlandırması istenmişti. </st><st c="5281">Audrey gönderdiği deneme çekimi karşısında büyülenen Paramount Pictures şirketi ile yedi filmlik bir anlaşma imzaladı. </st><st c="5400">Böylelikle tarihte deneyimsiz olmasına rağmen hem Broadway’de hem de Hollywood’da başrol için anlaşan ilk oyuncu oldu. </st><st c="5519">Paramount ABPC’ye Audrey’nin kontratını satın almak için yüz bin sterlin teklif ettiyse de ABPC yöneticileri Audrey’nin Paramount için yaptığı her film üzerinden yüksek bir ücret ve onların İngiltere’deki dağıtım hakkını talep etti. </st><st c="5752">Bu sektörde imzalanan benzeri görülmemiş bir anlaşmaydı.</st></span></p>
			<p xml:lang="en-GB"><span xml:lang="tr-TR"><st c="5808">Audrey eylül sonunda New York’a gitmek üzere yola çıktı. </st></span><span xml:lang="tr-TR"><st c="5866">Gigi</st></span><span xml:lang="tr-TR"><st c="5870"> için provalar ise kasımda Fulton Tiyatrosu’nda başladı. </st><st c="5927">Korkuyordu Audrey. </st><st c="5946">Sahne eğitimi yoktu, karaktere nasıl can verebileceğini, karakterin duygularını nasıl ifade edebileceğini bilmiyordu. </st><st c="6064">O da sezgileriyle rol yapmayı seçti. </st><st c="6101">24 Kasım’da sergilenen ilk gösteriden sonra onlarca takdir ve yorum aldı ama Audrey kendine güvenmeyi bir türlü başaramadı. </st><st c="6225">Sürekli kötü oynadığını düşünüyordu. </st><st c="6262">Yanılıyordu oysa. </st><st c="6280">Çünkü bir gecede Broadway yıldızı olup çıkmıştı. </st><st c="6329">Ama yine de mutlu değildi. </st><st c="6356">İlgi sadece onun üzerindeydi. </st><st c="6386">Halbuki diğer arkadaşları da onun kadar emek veriyorlardı ve Audrey bunun bir haksızlık olduğunu düşünüyordu. </st><st c="6496">Kesinlikle bu kadar ilgiyi hak etmediğine inanıyordu. </st><st c="6550">19 Aralık’taki gösterisinin misafiri olan annesi eğitimi olmamasına rağmen harika olduğunu söylese de o hep bu konuda ikna olmamayı seçti.</st></span></p>
			<p xml:lang="en-GB"><span xml:lang="tr-TR"><st c="6688">Kendini hep dansçı olarak takdim eden Audrey için oyunculuk tamamen sürpriz olmuştu. </st></span><span xml:lang="tr-TR"><st c="6774">Gigi</st></span><span xml:lang="tr-TR"><st c="6778"> ile gelen şöhret birçok dergi kapağına, gazete köşelerine taşındı. </st><st c="6846">Audrey’yi artık her yerde görmek mümkündü.</st></span></p>
			<p xml:lang="en-GB"><span xml:lang="tr-TR"><st c="6888">10 Şubat’ta </st></span><span xml:lang="tr-TR"><st c="6901">Toast of the Town</st></span><span xml:lang="tr-TR"><st c="6918"> adlı şovda, 13 Nisan’da </st></span><span xml:lang="tr-TR"><st c="6943">Rainy Day in Paradise Junction</st></span><span xml:lang="tr-TR"><st c="6973"> isimli yarım saatlik performansıyla televizyondaydı.</st></span></p>
		</div>
	<div id="charCountTotal" value="7026"></div></body>
</html>
