<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-6</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="tr-TR">
		<div>
			<p></p>
			<p id="toc_marker-2"><st c="0">-I-</st></p>
			<p xml:lang="en-GB"><st c="4">“Devasa bir şefkat ihtiyacı ve müthiş bir şefkat</st></p>
			<p xml:lang="en-GB"><st c="53">gösterme gereksinimiyle dünyaya geldim.”</st></p>
			<p xml:lang="en-GB"><st c="94">– Audrey Hepburn</st></p>
			<p xml:lang="en-GB"><st c="111">12 Haziran 1900’de Arnhem’de doğmuştu Hollandalı Barones Ella van Heemstra. </st><st c="188">1920-1921 aralığında Arnhem valisi, 1921-1928 tarihleri arasında ise Güney Amerika-Hollanda Guyanası (şimdiki adı ile Surinam) valisi olarak görev yapan bir asilzade, hukukçu ve politikacı Baron Arnold Jan Adolf van Heemstra’nın dokuz çocuğundan biriydi.</st></p>
			<p xml:lang="en-GB"><st c="442">Hem babasının hem de annesi Barones Elbrig Wilhemine Henrietta van Asbeck’in babasının zamanın saygın hâkimlerinden olması aileye baronluk rütbesini miras bırakmıştı.</st></p>
			<p xml:lang="en-GB"><st c="609">Hollandalı baroneslere ender rastlanan bir çağda rahat bir çocukluğu olmuştu Ella’nın. </st><st c="697">Bir hizmetkâr ordusu içinde büyüyüp yirmilerine geldiğinde görünüşüyle oldukça çekici bir kadın, tavırları ve tarzıyla tam bir asilzadeydi. </st><st c="837">Müziğe ve oyunculuğa yeteneği vardı, operaya da ilgisi olmasına rağmen bu ailesi tarafından pek dikkate alınmamış, on dokuz yaşında üst sınıf eğitimini tamamladıktan sonra akrabalarını ziyaret için gönderildiği Hollanda Doğu Hint Adaları-Batavia’da (şimdiki adıyla Cakarta) henüz yirmi yaşında olmasına rağmen zarifliği, asaleti ve etkileyici sesiyle davetlerin aranan ismi olmuştu.</st></p>
			<p xml:lang="en-GB"><st c="1219">Hollanda ekonomik kriz yaşarken Doğu ve Batı Hint Adaları’nda ekonominin önemli gelişmeler kaydettiği o yıl Ella, kendinden altı yaş büyük petrol yöneticisi Gustaaf Adolf Quarles van Ufford ile evlendi. </st><st c="1423">Van Ufford’un da saygın bir kökeni olması çifti uyumlu kılsa da hiçbir şey bekledikleri gibi olmadı. </st><st c="1524">Ella ve van Ufford’un Arnoud Robert Alexander Quarles van Ufford (Alex) ve Ian Edgar Bruce Quarles van Ufford isimlerini verdikleri iki oğullarının olması bile 1925 yılında boşanmalarına engel olamadı. </st><st c="1726">Van Ufford, Ella ve oğullarının hayatından tamamen çıkarak San Francisco’ya giderken Ella sadece yirmi dört yaşında, iki çocukla yalnız kalmıştı. </st><st c="1872">Bu yalnızlık ise fazla uzun sürmedi.</st></p>
			<p xml:lang="en-GB"><st c="1908">Ella, van Ufford ile evliliğinde sorunlar yaşadığı dönemde tanıştığı Joseph Victor Anthony Ruston ile görüşmeye başladı. </st><st c="2030">Bu süreçte Joseph’in Hollandalı Cornelia Wilhelmina Bisschop ile evli olması aralarındaki bu yakınlaşmaya engel olmadı. </st><st c="2150">Joseph Ella’dan on bir yaş büyüktü. </st><st c="2186">Yakışıklı, iyi giyimli ve yaşamayı bilen bir beyefendiydi. </st><st c="2245">Üst sınıf her şeyi seviyordu. </st><st c="2275">Bu yüzdendir ki Ella’nın unvanı birlikte girdikleri ortamlarda onu gururlandırıyordu. </st><st c="2361">Ella için Joseph çocuklarına baba olabilecek bir hayat arkadaşı iken Joseph için Ella ailesinin zenginliğini kullanarak çalışmadan yaşam süreceği bir araçtı. </st><st c="2519">Ne yazık ki Ella bunu 1927’de evliliklerinin üzerinden henüz bir yıl geçmişken anladı. </st><st c="2606">Bu sezgiyi sık yaşanan kavgalar izledi. </st><st c="2646">En sonunda Ella çareyi ailesinden yardım istemekte buldu ve ailesinin yardımıyla Joseph için Londra’da bir iş imkânı doğdu. </st><st c="2770">Londra’da Mayfair semtinde bir daire kiraladılar. </st><st c="2820">Fakat Joseph’in çalışmamak için türettiği bahanelere yenileri eklenince Londra seyahatleri de bir maceradan öteye gidemedi ve Joseph, Ella’nın babası sayesinde bu sefer de Belçika’daki bir İngiliz şirketinden iş teklifi aldı. </st><st c="3046">Yine yol görünmüştü. </st><st c="3067">Fırtınalı bir deniz yolculuğunun sonunda önce Fransa’ya ulaşıp, oradan trenle Brüksel’e gittiler. </st><st c="3165">Bu yolculuk sırasında yedi aylık hamile olan Ella, Brüksel merkezinin güneydoğusundaki Ixelles bölgesinde, Keienveldstraat da denilen 48 Rue Keyenveld’de 4 Mayıs 1929’da bir kız çocuğu dünyaya getirdi. </st><st c="3367">Resmi adıyla Audrey Kathleen van Heemstra Ruston, Hollandalı bir anne ve İngiliz bir babanın çocuğu olarak yağmurlu ve fırtınalı bir günde doğdu.</st></p>
			<p xml:lang="en-GB"><st c="3512">Audrey’nin çocukluğunun bir kısmı Brüksel’deki van Heemstra-Ruston evinde geçti. </st><st c="3594">Burası Audrey’nin hafızasında annesinden beklediği şefkati ve babasından beklediği ilgiyi bir türlü bulamadığı yer olarak kaldı. </st><st c="3723">Çünkü annesi her durumda ölçülü bir tavır sergileyen Viktoryen baronesi ciddi bir anneydi. </st><st c="3814">Her ne kadar Audrey’ye okumayı, resim çizmeyi, kitaplarla ve müzikle çevrelenmiş bir dünya kurmayı öğretiyor olsa da onu sonraları ruhunda büyük boşluklar bırakacak sevgiden mahrum bırakmıştı. </st><st c="4007">Babası ise Audrey’nin hayatın bir parçası olma yönünde zihnini yeniliklerle doldurduğu bu dönemde ya şirketin Londra ofisinde ya da şehir dışındaki politik toplantılarda oluyordu. </st><st c="4187">Audrey’nin öğrendiklerini babasına gösterme isteği ise çoğu zaman büyük bir kayıtsızlıkla sonuçlanıyordu. </st><st c="4293">Çünkü Joseph Audrey’ye üvey çocukları Ian ve Alex kadar ilgili değildi.</st></p>
			<p xml:lang="en-GB"><span xml:lang="tr-TR"><st c="4364">1934’te henüz beş yaşındayken üvey ağabeyleri yatılı okula gönderilince yaşadığı tüm ilgisizliğe rağmen çocukluk fotoğraflarında hep güler yüzle, neşeyle bakan Audrey artık anne ve babasının arasında esen soğuk rüzgârların farkına varacak kadar akıllıydı kuşkusuz. </st><st c="4630">Bu rüzgârlar 1935’te Ella ve Joseph’in Aud</st></span><span xml:lang="tr-TR"><st c="4672">rey’nin doğum gününü kaçırmalarıyla üçü arasında da</st></span><span xml:lang="tr-TR"><st c="4724"> esmeye başladı ve kısa sürede her birini birbirlerinden uzaklaştırdı. </st><st c="4795">Joseph kızı ve eşiyle konuşmuyor, çalışmıyordu. </st><st c="4843">Audrey ise artık tek başına oynuyor, duyduğu sevgi ve şefkat açlığını oyuncaklarla oynayarak değil; kedi, köpek, tavşan gibi hayvanları ve dışarıda denk geldiği bebekleri severek gidermeye çalışıyordu. </st><st c="5045">Audrey için annesinin ona duyduğu sevgi hep gizli kalmış, babasının tarafında ise hayat bambaşka bir yöne doğru akmaya başlamıştı. </st><st c="5176">Aynı yıl eşyalarını toplayıp evden ayrılırken de hiçbir açıklama yapmamıştı Joseph. </st><st c="5260">Annesinin gözlerine dolan yaşları gördüğünde Audrey sadece altı yaşındaydı ve annesinin gece gündüz demeden akıttığı gözyaşlarının hiç dinmeyeceğini sanmıştı. </st><st c="5419">Küçük bir çocuğun babasının gidişiyle hissedebileceği her duyguyu yaşamıştı. </st><st c="5496">Sapasağlam bastığı yerin ayağının altından kayışını, dünyasının başına yıkılışını küçük yaşında dehşet içinde tecrübe etmişti. </st><st c="5623">Babası gitmişti ve hiçbir sebep belirtmemişti. </st><st c="5670">Kim bilir belki de Audrey’yi sevmemişti, belki Audrey onu kızdırmış ya da bilmeden gitmesine sebep olabilecek bir şey yapmıştı. </st><st c="5798">Her babası tarafından terk edilen çocuğun içine düştüğü kafa karışıklığını yaşıyordu. </st><st c="5884">Herkesin babası vardı, Audrey’nin yoktu. </st><st c="5925">Herkesin umudu vardı, Audrey’nin yoktu. </st><st c="5965">Herkesin güveni vardı, Audrey’nin yoktu. </st><st c="6006">Audrey’nin herkese karşı güvensiz, mesafeli duruşunun temelleri babası tarafından atılmış oldu. </st><st c="6102">Bu gidiş Audrey’nin küçük kalbinde iyileşmeyen bir yara olarak kalacak ve asla kapanmayacaktı. </st><st c="6197">Bu onun daha sonra dile getirdiği gibi hayatının en travmatik olayıydı. </st><st c="6269">Ella artık Audrey için hem anne hem de baba olacaktı.</st></span></p>
			<p xml:lang="en-GB"><st c="6322">Aynı yıl Audrey annesiyle anneanne ve dedesinin Arnhem’deki evlerine taşındı. </st><st c="6401">Bu sırada Joseph de yeniden Londra’ya yerleşmişti. </st><st c="6452">Bu; kızını İngiltere’de bir yatılı okula göndermek isteyen Ella için iyi bir fırsattı. </st><st c="6539">Bu yüzden Joseph’in istediği Audrey’yi ziyaret etme hakkını geri çevirmedi. </st><st c="6615">O zamanın Hollanda’sı ekonomik olarak hayli karışık, İngiltere ise yaşamak için daha sakin ve huzurlu bir yerdi kuşkusuz. </st><st c="6737">Hem Audrey’nin İngilizce konuşarak bir İngiliz çocuğu gibi yetişmesi onun için daha doğru olacaktı. </st><st c="6837">Böylelikle Audrey’nin okul hayatı 1936’da Kent’te sadece kızların kabul edildiği küçük bir özel okulda başladı ve üç yıl sürdü. </st><st c="6965">Bu süreçte Joseph ve Audrey sadece dört kez görüşebildi.</st></p>
			<p xml:lang="en-GB"><st c="7021">Saatlerce aynı yerde oturamayan kıpır kıpır bir çocuktu Audrey. </st><st c="7086">Tarih, mitoloji ve astronomiye ilgisi vardı, aritmetikten nefret ediyordu. </st><st c="7161">Canlı bir hayal gücüne sahipti. </st><st c="7193">Bu yaratıcı tarafı çalışmaları ağabeyi Alex tarafından takdir gören Rudyard Kipling gibi çocuk edebiyatı yazarlarının eserleriyle beslenmişti. </st><st c="7336">Macera öykülerinden hoşlanıyor olmasının altında yatan asıl sebep ise Audrey’nin hep Alex gibi olmak istemesiydi. </st><st c="7450">Zamanla ilgi alanlarına yenileri eklendi. </st><st c="7492">Akranları olağan kitaplar tercih ederken Audrey’nin ilgisini Edgar Wallace ve Edward Phillips Oppenheim gibi yazarların romantizm ve entrikalı eserleri çekiyordu. </st><st c="7655">Bir de küçük Audrey’nin kendinden geçmesine sebep olan müzik vardı elbette. </st><st c="7731">Bach ve Beethoven gibi bestekârların senfonileri tüm yorgunluğunu alırdı. </st><st c="7805">Audrey ve annesi Concertgebouw Orchestra of Hague konserlerine giderlerdi. </st><st c="7880">Birçok yaşıtı gibi bale onun da ilgi alanındaydı. </st><st c="7930">Zaten okulda en sevdiği dersi ise Londralı bir bale eğitmeni veriyordu. </st><st c="8002">Bu dans dersleri Audrey’nin içinde bulunduğu durumu biraz olsun unuttuğu, kendini özgür ve limitsiz hissettiği derslerdi. </st><st c="8124">Dansa ve baleye ilgisi bu derste tomurcuklanıp dansçıların performanslarını her izleyişinde çiçeklendi ve büyük bir hayale dönüştü. </st><st c="8256">Audrey de artık kendini o sahnede görmek istiyordu. </st><st c="8308">Fakat o yıllarda ergenlik çağlarındaki her genç kız gibi o da görünüşünden memnun değildi. </st><st c="8399">Aynaya baktığında gözlerini şişkin, dişlerini çarpık buluyordu. </st><st c="8463">Kilo almıştı; tombul dirseklerinden ve çukurlu dizlerinden tiksiniyor, kendini hayranı olduğu balerinlerle fiziksel olarak kıyaslayınca kötü hissediyordu. </st><st c="8618">Gittikçe içine kapanmıştı, çoğunlukla üzgündü. </st><st c="8665">Tırnaklarını yiyor, neredeyse gözlerini kör eden baş ağrılarından şikâyet ediyor ve astım krizleri geçiriyordu. </st><st c="8777">Bunlara rağmen Audrey onuncu yaşını kutladığı 4 Mayıs 1939’da okulda sergilenen bir dans gösterisinde annesi, öğretmeni ve arkadaşlarının önünde dans ederken mutluluğu gözlerinden okunuyordu.</st></p>
			<p xml:lang="en-GB"><st c="8968">“Dünyadaki hiç kimse</st></p>
			<p xml:lang="en-GB"><st c="8989">ya da hiçbir şey,</st></p>
			<p xml:lang="en-GB"><st c="9007">hayalleri olan bir çocuktan</st></p>
			<p xml:lang="en-GB"><st c="9035">daha azimli değildir.”</st></p>
			<p xml:lang="en-GB"><st c="9058">– Audrey Hepburn</st></p>
		</div>
	<div id="charCountTotal" value="9075"></div></body>
</html>
