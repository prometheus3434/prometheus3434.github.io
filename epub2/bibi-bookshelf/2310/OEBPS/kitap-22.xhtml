<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-22</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="tr-TR">
		<div>
			<p></p>
			<p id="toc_marker-11"><st c="0">-X-</st></p>
			<p xml:lang="en-GB"><st c="4">“Yaşlanmak beni rahatsız etmiyor</st></p>
			<p xml:lang="en-GB"><st c="37">ama yalnızlık ediyor.”</st></p>
			<p xml:lang="en-GB"><st c="60">– Audrey Hepburn</st></p>
			<p xml:lang="en-GB"><span xml:lang="tr-TR"><st c="77">Audrey İspanya’da </st></span><span xml:lang="tr-TR"><st c="96">Robin and Marrian</st></span><span xml:lang="tr-TR"><st c="113"> çekimlerindeyken basında sık sık Dotti’nin güzel kadınlarla fotoğrafları yayımlanıyordu. </st><st c="203">Bu Audrey için oldukça kırıcı olsa da Dotti onların yalnızca arkadaşları olduğunu iddia ediyordu. </st><st c="301">Boşanma fikrine oldukça uzaktı Audrey. </st><st c="340">İlk evliliğinde yaptığı gibi bu evliliğine de son raddeye kadar katlanmayı düşünüyor, onu değiştirebileceğine inanıyordu. </st><st c="462">Birini sevdiğinde her şeyin yolunda gideceğine derin bir inanç duyuyordu ama yanılıyordu. </st><st c="552">Koşulsuz sevgisi bu evliliği ayakta tutmaya yetmeyecekti.</st></span></p>
			<p xml:lang="en-GB"><st c="609">Dotti’yi değiştiremeyeceğini kabullenmek Audrey için büyük bir hayal kırıklığı oldu. </st><st c="695">İki evliliğinde de sesini duyuramadığı adamlarla hayatını birleştirmiş, asıl aradığı anlayışı ve güveni bulamamıştı. </st><st c="812">Dotti’nin sadakatsizliğinin son ve en acı sahnesi Dotti’nin kız arkadaşlarını Audrey evde olmadığı zamanlarda kendi evlerine getirmesiyle yaşandı ve bu Audrey için bardağı taşıran son damla oldu. </st><st c="1008">1978 ilkbaharında ayrıldılar ama resmen boşanmaları üç yılı buldu. </st><st c="1075">Bu Audrey’ye göre hayatındaki en büyük başarısızlıktı. </st><st c="1130">Hayatının en büyük amacını kaybetmişti. </st><st c="1170">Artık bir ailesi yoktu. </st><st c="1194">Hayatında ilk kez intiharı düşündüğü bir depresyonun içine böyle girdi. </st><st c="1266">Onun ilacı elbette ki yine sinema oldu.</st></p>
			<p xml:lang="en-GB"><span xml:lang="tr-TR"><st c="1305">Terence Young hiçbir özelliği olmayan </st></span><span xml:lang="tr-TR"><st c="1344">Bloodline</st></span><span xml:lang="tr-TR"><st c="1353"> filminin senaryosuyla Audrey’yi ikna etmişti. </st><st c="1400">Çünkü Audrey yıkılmadığını, hâlâ ayakta olduğunu ispat etmek istiyordu. </st><st c="1472">Çekimler kasımda başladı ve New York, Paris, Roma ve Sardunya’da gerçekleşti. </st><st c="1550">Kırk dokuz yaşındaydı ve yirmi üç yaşındaki karakteri canlandırıyordu. </st><st c="1621">İçindeki sevgi açlığı büyümeye başlamıştı ve kendini rol arkadaşı Ben Gazzara’ya yaklaşmaktan alıkoyamadı. </st><st c="1728">Gazzara o dönemde evliydi ama Audrey ile ilk tanıştığında o da aralarında bir çekim olduğunu hissetmişti. </st><st c="1834">Aralarındaki yakınlaşma kısa sürede bir ilişkiye dönüştü. </st><st c="1892">Bu ilişkiyi birbirlerine söz vermedikleri bir film aşkı olarak görüyor</st></span><span xml:lang="tr-TR"><st c="1962">lardı. </st><st c="1970">Muhtemelen film bitince aralarındaki ilişki de bitecekti ve öyle de oldu.</st></span><span xml:lang="tr-TR"></span></p>
			<p xml:lang="en-GB"><st c="2043">Filmin çekimleri bittikten sonra Ben başka bir proje için yurtdışına gitti ve başka bir aşka yelken açtı. </st><st c="2150">Audrey’nin görüşme taleplerine sıcak bakmadı. </st><st c="2196">Audrey’ye âşık değildi ve Audrey’nin de ona âşık olduğunu fark etmemişti. </st><st c="2270">Audrey gibi birinin ona ilgi duyması gururunu okşamış, bir süre sonra da aralarındaki sihir kaybolmuştu. </st><st c="2375">Onun için sadece hoş bir kaçamaktı Audrey. </st><st c="2418">Birbirleri için evliliklerinde mutsuz iki eşin birbirlerinde teselli bulmalarıydı sadece ve ömürlük değillerdi.</st></p>
			<p xml:lang="en-GB"><span xml:lang="tr-TR"><st c="2529">Kırılmıştı Audrey ama buna rağmen hâlâ umudu vardı. </st><st c="2582">Aralarındaki ilişkinin devam edebileceğine inanıyordu ve bu yüzden aralarındaki ilişkinin ilham olduğu bir projede yer almayı kabul etti. </st><st c="2720">Ama beklediği gibi olmadı. </st><st c="2747">Ben aralarındaki ilişkinin tamamen bittiğini belirten bir açıklama yaptı ve Audrey projeden çekilmek istediyse de bunu yapamadı. </st><st c="2876">Geçerli bir sebebi yoktu ve oğlu Sean da yönetmenin özel asistanı olmuştu. </st><st c="2951">Ve çekimleri 1980 Nisan’ında başlayan </st></span><span xml:lang="tr-TR"><st c="2989">They All Laughed</st></span><span xml:lang="tr-TR"><st c="3005"> filmindeki rolünde kalmaya karar verdi. </st><st c="3046">Zaten birkaç ay önce tanıştığı Robert Wolders ile ilişki yaşamaya başlamıştı.</st></span></p>
			<p xml:lang="en-GB"><span xml:lang="tr-TR"><st c="3123">Bir akşam yemeği davetinde tanışmışlardı. </st><st c="3166">Audrey onu ilk gördüğünde etkilenmiş, Robert ise çok fazla ilgi göstermemişti. </st><st c="3245">O dönemde kendinden yirmi beş yaş büyük eşini, Hollywood’un altın dönemi film yıldızı Merle Oberon’ı yeni kaybetmiş olmanın üzüntüsünü yaşıyordu. </st><st c="3391">Bir seksen boylarında, yeşil gözlü, çekici bir aktördü Robert. </st><st c="3454">Hollanda’da doğmuştu, Nazilerin Hollanda’yı işgalini yaşamış, savaş döneminde hayatta kalma savaşı vermişti. </st><st c="3563">Aralarında Felemenkçe konuşmayı seviyorlardı. </st><st c="3609">Robert’ın anlayışı, saygısı, espri anlayışı Audrey’ye iyi geliyordu ve böylece Gazzara ile </st></span><span xml:lang="tr-TR"><st c="3700">They All Laughed</st></span><span xml:lang="tr-TR"><st c="3716"> çekimleri bir işkence olmaktan çıktı. </st><st c="3755">Fakat film 1981’de gösterime girdiğinde sonuç kötüydü. </st><st c="3810">Akılda kalıcı bir iş çıkmamıştı. </st><st c="3843">Audrey ve Gazzara’nın uyumu kötüydü. </st><st c="3880">Gazzara donuk ve ruhsuzdu, çift romantik bir ilişkiden uzak görünüyor, film boyunca yansıtmaları gereken enerjiyi yansıtamıyorlardı. </st><st c="4013">Böylelikle ortaya başarısız bir iş çıktı ve Audrey de </st></span><span xml:lang="tr-TR"><st c="4067">Bloodline</st></span><span xml:lang="tr-TR"><st c="4076">’dan sonra bir başarısızlığa daha imza attı. </st></span><span xml:lang="tr-TR"><st c="4122">Bloodline</st></span><span xml:lang="tr-TR"><st c="4131"> da gösterime girdiğinde sıkıcı, saçma, duygusuz, katlanılamaz bulunmuştu. </st></span><span xml:lang="tr-TR"><st c="4206">They All Laughed</st></span><span xml:lang="tr-TR"><st c="4222">’ın başarısız olmasında trajik bir sebep de vardı. </st><st c="4274">Filmin yönetmeni Bogdanovich rol verdiği yirmi yaşındaki Playboy modeli Dorothy Stratten’a âşık olmuştu. </st><st c="4379">Stratten evliydi ve film çekimleri bittikten sonra eşini terk edip Bogdanovich’in evine taşınmıştı. </st><st c="4479">Kocası karısını ikna edip evine geri götürmüş, vurarak öldürdükten sonra kendi de intihar etmişti. </st><st c="4578">Bu trajik son filmin için bir yıl dağıtımcı bulamamasına neden olmuştu.</st></span></p>
			<p xml:lang="en-GB"></p>
			<p xml:lang="en-GB"><st c="4649">Audrey’yi de New York dönüşü kötü bir sürpriz bekliyordu. </st><st c="4708">O yaz Ella üçüncü kez felç geçirdi. </st><st c="4744">Audrey’yi annesi için endişelendiği bu dönemde Rob’u hiç yalnız bırakmadı. </st><st c="4819">Rob ile tamamen hazır olduğu, yıllardır hayalini kurduğu, ihtiyacını hep hissettiği ilişkiyi yaşıyordu. </st><st c="4923">Rob onun iyiliğini, mutluluğunu önemsiyor, onu koruyordu. </st><st c="4981">Audrey de ona güveniyordu. </st><st c="5008">Üstelik Ella da Rob’u sevmişti ve eğer bir gün bu dünyadan göçerse gözünün arkada kalmayacağının farkındaydı.</st></p>
			<p xml:lang="en-GB"><st c="5117">Audrey için ikinci zor dönem ise babasının ölüm döşeğinde olduğu haberini aldığı andı. </st><st c="5205">Audrey 1959’da babasını ziyaret ettikten sonra o da kızını La Paisible’de bir kez ziyaret etmişti ve bu son görüşmeleriydi. </st><st c="5329">Şimdi ölüyordu ve Audrey bir daha onu hiç göremeyecekti. </st><st c="5386">Ruston da kızını bir daha göremeyeceğini bilmesine rağmen aralarındaki mesafeyi kaldırmadı. </st><st c="5478">Eskiden nasıl davranıyorsa yine öyle davrandı. </st><st c="5525">Ne kadar dayanabileceğini doktorlar da dahil kimse bilmiyordu. </st><st c="5588">Audrey ve Rob onun yanında iki gün kaldıktan sonra geri döndüler. </st><st c="5654">Ruston aynı hafta hayata gözlerini yumdu. </st><st c="5696">Bu Audrey’nin babasını ikinci kez kaybedişiydi. </st><st c="5744">Ama asıl kaybı 1984’te annesinin ölümüyle yaşadı. </st><st c="5794">Hayattaki dayanağını yitirmişti. </st><st c="5827">Onsuz kaybolmuş gibi hissediyordu. </st><st c="5862">Sevgisinden emin olduğu birini yitirmek çok ağır gelmişti. </st><st c="5921">Bu süreçte tek kaybı anne ve babası da olmamıştı üstelik. </st><st c="5979">1981’de William Holden, William Wyler ve Cathryn Hulme’u, 1982’de Grace Kelly ve Cathleen Nesbitt’i, 1983’te George Cukor’ı, 1986’da Marie Louis Habets’ı kaybetmişti. </st><st c="6146">Ve tüm bu kayıplar ona her şeyin ve herkesin ne kadar fani olduğunu derin izler bırakarak hatırlatmıştı.</st></p>
			<p xml:lang="en-GB"><span xml:lang="tr-TR"><st c="6250">Ona iyi gelecek, yaralarını iyileştirecek yerin neresi olduğunu elbette ki biliyordu Audrey. </st><st c="6344">1986’da tek televizyon filmi olan Roger Young’ın yönettiği </st></span><span xml:lang="tr-TR"><st c="6403">Love Among Thieves</st></span><span xml:lang="tr-TR"><st c="6421">’te Robert Wagner ile oynadı. </st><st c="6452">Bir hırsız ve piyanist baronesi canlandırdığı rolü önce o zamanki yaşına uygun çekilmeye başlasa da ilk sahnelerden sonra </st></span><span xml:lang="tr-TR"><st c="6574">Breakfast at Tiffany’s</st></span><span xml:lang="tr-TR"><st c="6596">’teki Holly Golightly gibi oynaması istendi. </st><st c="6642">Bu elli yedi yaşındaki Audrey için oldukça zor ve riskliydi. </st><st c="6703">Belki de bu sebeple film 1987’de yayınlandıktan sonra arşivlerden kayboldu ve 2005’e kadar bir daha yayınlanmadı.</st></span></p>
		</div>
	<div id="charCountTotal" value="6816"></div></body>
</html>
