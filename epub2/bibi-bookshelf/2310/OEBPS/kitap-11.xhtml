<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-11</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="tr-TR">
		<div>
			<p></p>
			<p id="toc_marker-5"><st c="0">-IV-</st></p>
			<p xml:lang="en-GB"><st c="5">“Bir kadının güzelliği gözlerinde görülür.</st></p>
			<p xml:lang="en-GB"><st c="48">Çünkü aşkın ikamet ettiği kalbine</st></p>
			<p xml:lang="en-GB"><st c="82"> açılan kapı, gözleridir.”</st></p>
			<p xml:lang="en-GB"><st c="108">– Audrey Hepburn</st></p>
			<p xml:lang="en-GB"><st c="125">Audrey oyunculuk alanında her zaman iyi bir öğrenci oldu. </st><st c="184">Kaprisli değildi. </st><st c="202">Zeki ve içtendi. </st><st c="219">Moda konusunda oldukça bilgiliydi. </st><st c="254">Güçlü ve bağımsız bir imajı vardı. </st><st c="289">Kendisi için yaratılan kıyafetlere mutlaka kendinden bir parça ekliyordu ve böylece bütünü zirveye taşıyordu. </st><st c="399">Yüksek topuklu ayakkabıları sevmiyordu. </st><st c="439">Kendini seyirci karşısında daha küçük hissedebilmek için hep alçak topuklu ayakkabılar tercih ediyordu. </st><st c="543">Kısa saçları, ahu gözlü makyajı, ojesiz uzun tırnaklarıyla moda dünyasının bir belirleyicisi haline gelen Audrey’nin en değerli özelliği ise zarafetiydi. </st><st c="697">Kazandığı başarılar da onun hiçbir zaman başını döndürmeyecek, şımartmayacaktı.</st></p>
			<p xml:lang="en-GB"><span xml:lang="tr-TR"><st c="776">Büyük başarı yakalayan </st></span><span xml:lang="tr-TR"><st c="800">Gigi</st></span><span xml:lang="tr-TR"><st c="804"> mayısta perdelerini kapattıktan sonra Audrey Roma’ya gitti ve tamamı İtalya’da çekilmiş ilk Amerikan filmi olacak </st></span><span xml:lang="tr-TR"><st c="919">Roman Holiday</st></span><span xml:lang="tr-TR"><st c="932"> için hazırlıklara başladı.</st></span></p>
			<p xml:lang="en-GB"><span xml:lang="tr-TR"><st c="959">Audrey ve James Hanson çekimler bittiğinde evlenmeye hazırlanıyorlardı. </st><st c="1032">Hanson’ın ailesi İngiltere’de büyük bir düğün planlıyordu. </st><st c="1091">Audrey 1 Ekim’de ülke çapında </st></span><span xml:lang="tr-TR"><st c="1121">Gigi</st></span><span xml:lang="tr-TR"><st c="1125"> ekibiyle turneye çıkacaktı. </st><st c="1154">O gitmeden bu düğün yapılmalıydı. </st><st c="1188">Fakat film çekimleri bitmiyordu. </st><st c="1221">Bu yüzden Hanson birkaç kez Paramount yetkililerine yazdığı mektuplarla Audrey’yi Londra’ya göndermelerini talep etmişti. </st><st c="1343">Tüm bunlardan elbette ki Audrey’nin haberi yoktu. </st><st c="1393">Ve üstelik Londra basını James Hanson’ı kulüp çıkışlarında sosyetik kadınlarla fotoğraflamaya başlamıştı. </st><st c="1499">Hanson, Paramount’a yazdığı son mektupta Audrey’nin 21 Eylül’de Roma’dan ayrılıp Londra’ya gideceğini bildirip ardından basın açıklaması yaparak 30 Eylül’de evleneceklerini duyurunca olanlar oldu ve James’in yaptığı baskılara, çapkınlıklara ve ona sormadan verdiği kararlara daha fazla dayanamayan Audrey annesi gibi başarısız bir evliliğin içine girmektense evlilik yolunda emin adımlarla ilerlediği ilişkisini bitirmeyi tercih etti.</st></span></p>
			<p xml:lang="en-GB"><span xml:lang="tr-TR"><st c="1933">Roman Holiday</st></span><span xml:lang="tr-TR"><st c="1947">’in çekimleri bittiğinde Audrey’nin adı ilk kez bir filmin jeneriğinde Gregory Peck ile alt alta yazılmıştı. </st><st c="2057">Çünkü çekimler sırasındaki doğallığı ve içtenliğiyle filmin başarılı olmasının en önemli unsuruydu Audrey. </st><st c="2164">Filmdeki performansı kariyerinin başındaki bir oyuncu için mükemmeldi. </st><st c="2235">Kendini Prenses Ann karakterine kaptırmış, çocukluğundan gelen asil karakteri tüm doğallığıyla gözler önüne sermiş ve böylece her zaman bir yerlere gelmek isteyen Audrey için kariyer kapıları sonuna kadar açılmıştı.</st></span></p>
			<p xml:lang="en-GB"><span xml:lang="tr-TR"><st c="2450">1 Ekim’de </st></span><span xml:lang="tr-TR"><st c="2461">Gigi</st></span><span xml:lang="tr-TR"><st c="2465"> ekibiyle turneye katılmak üzere New York’a gitti. </st><st c="2516">O yıl onlarca şehirde, binlerce izleyiciyle buluştuğu bir turne geçirdi.</st></span></p>
			<p xml:lang="en-GB"><span xml:lang="tr-TR"><st c="2588">Bir yıldız gibi yükselmeye devam eden Audrey için sıradaki proje dokuz ayda 318 kez izleyiciyle buluşan komedi </st></span><span xml:lang="tr-TR"><st c="2700">Sabrina Fair</st></span><span xml:lang="tr-TR"><st c="2712">’di.</st></span></p>
			<p xml:lang="en-GB"><span xml:lang="tr-TR"><st c="2717">Sabrina Fair</st></span><span xml:lang="tr-TR"><st c="2730">’in senaryosu üzerindeki çalışma sürerken Audrey, 20 Haziran 1953’te </st></span><span xml:lang="tr-TR"><st c="2800">Roman Holiday</st></span><span xml:lang="tr-TR"><st c="2813">’in İngiltere galası için gittiği Londra’da Amerikalı aktör, yönetmen ve yazar Mel Ferrer ile tanıştı. </st><st c="2917">O zamanlar yirmi dört yaşında olan Audrey’nin karşısında duran ondan yaklaşık on iki yaş büyük, bir doksan boylarındaki centilmen adam bir süre sonra eşi olacak kişiydi aynı zamanda. </st><st c="3100">Zengin ve kültürlü bir ailenin ikinci çocuğu olarak 1917’de doğmuştu. </st><st c="3170">Doktor bir babaya ve sosyetenin tanınmış siması bir anneye sahipti. </st><st c="3238">Audrey ile tanıştıklarında üçüncü evliliğinin sınırları içindeydi. </st><st c="3305">Fakat bu Audrey’ye ilgi duymasını engelleyememişti ve tanıştıkları hafta ona birlikte bir başrolde rol alıp alamayacağını sordu. </st><st c="3434">Audrey’nin cevabının evet olması Mel’in evliliğindeki yönünü belirlemişti bile. </st><st c="3514">Bundan sonra her fırsatta görüşeceklerdi.</st></span></p>
			<p xml:lang="en-GB"><st c="3555">Tanışmalarının ardından Audrey, Sabrina rolü için kostüm arayışına girip gardırobunun şekilleneceği modanın kalbi Paris’e gitti. </st><st c="3685">Girdiği atölyelerden birinde hayat boyu dost olacağı Hubert de Givenchy ile tanıştı ve Sabrina’nın üzerinde görmeyi hayal ettiği kıyafetleri onun atölyesinde buldu.</st></p>
			<p xml:lang="en-GB"><span xml:lang="tr-TR"><st c="3849">Audrey, başrolde yer almasına son anda karar verilen </st></span><span xml:lang="tr-TR"><st c="3903">The African Queen</st></span><span xml:lang="tr-TR"><st c="3920"> filmindeki Akademi Ödüllü performansıyla büyük başarı yakalayan elli dört yaşındaki Humphrey Bogart ve </st></span><span xml:lang="tr-TR"><st c="4024">Sunset Blvd. </st></span><span xml:lang="tr-TR"><st c="4037">filmindeki rolüyle Oscar’a aday gösterilen William Holden ile başrolü paylaşacaktı. </st><st c="4121">Set tam bir savaş alanıydı. </st><st c="4149">Audrey’nin adı afişte Holden’dan önce yazılıyordu. </st><st c="4200">Ayrıca diğer iki başarılı yıldızın yanında tecrübesizdi. </st><st c="4257">Bogart herkese karşı güvensizdi, arkasından iş çevrildiğini düşünüyordu. </st><st c="4330">Tüm bunların gerçek sebebi ise Audrey henüz kariyerinin başında olmasına rağmen Bogart’ın sona gelmiş olmasıydı. </st><st c="4443">Bogart’ın görünüş olarak kızı olacak kadar genç bir başaktrisin yanında inandırıcı görünmek için gösterdiği çaba da ayrıca canını sıkıyordu. </st><st c="4584">Sette böyle esmeye başlayan soğuk rüzgârlar kısa süre içinde bir savaşa dönüştü. </st><st c="4665">Bogart eline geçen tüm fırsatları kullanarak Audrey ve Bill’e sataşmaya devam etti. </st><st c="4749">Yönetmen Wilder’a bir diyalog üzerine bardağı taşıran cümleler kurduğunda savaş en üst seviyeye taşındı.</st></span></p>
			<p xml:lang="en-GB"><span xml:lang="tr-TR"><st c="4853">Audrey, </st></span><span xml:lang="tr-TR"><st c="4862">Sabrina Fair</st></span><span xml:lang="tr-TR"><st c="4874">’in zor geçen çekim sürecinde rol arkadaşı William Holden ile yakınlaşmış ve bu yakınlaşma zamanla bir ilişkiye dönüşmüştü. </st><st c="4999">Mel Ferrer’dan emin değildi ve ona bir söz vermemişti. </st><st c="5054">William Holden’ın nazikliği, şakacılığı, romantikliğiyle her an yanı başında olması Audrey’ye iyi hissettiriyordu.</st></span></p>
			<p xml:lang="en-GB"><span xml:lang="tr-TR"><st c="5168">William Beedle Holden 1918’de doğmuştu, otuz beş yaşındaydı. </st><st c="5230">Babası bilimadamı, annesi öğretmendi. </st><st c="5268">Paramount tarafından keşfedilmiş, öncesinde aynı Audrey gibi sahne eğitimi olmayan Bill, </st></span><span xml:lang="tr-TR"><st c="5357">Golden Boy</st></span><span xml:lang="tr-TR"><st c="5367">’daki başrolüyle tanınmıştı. </st><st c="5397">Aktris Brenda Marshall ile evliydi ve iki oğlu vardı. </st><st c="5451">Audrey ile Hollywood’a gelmeden önce Londra’da bir davette tanışmışlardı. </st><st c="5525">Audrey ilk görüşte etkilenmişti Bill’den. </st><st c="5567">Bill de Audrey’ye hayrandı. </st><st c="5595">İkisi için harika bir şey gerçekleşmek üzereydi.</st></span></p>
			<p xml:lang="en-GB"><st c="5643">Bill ve Audrey çekimler bittikten sonra birlikte geçirdikleri akşamlarda birlikte yemek yiyen, çektikleri filmler hakkında konuşan iki arkadaş gibi görünseler de birbirlerine olan ilgileri gözle görülür şekilde büyüktü. </st><st c="5864">Aralarındaki bu etkileşim kısa sürede tutkulu bir aşka dönüştü. </st><st c="5928">Bill’in bir kadında olmasını istediği her şey Audrey’de vardı. </st><st c="5991">Audrey de karşılığında onunla aynı hisleri paylaşıyordu. </st><st c="6048">Bill hayatında tanıdığı en yakışıklı erkekti. </st><st c="6094">Onun yanında rahattı. </st><st c="6116">Kendini olması gerektiği gibi hissediyor, onunla gülüp eğlenebiliyordu. </st><st c="6188">Bill’in gözünde her zaman olmak istediği baş balerin olmuş; hep aradığı seyirciyi bulmuştu. </st><st c="6280">Bill büyülenmişçesine onun dans edişini izlerken Audrey’nin ürkekliği yerini zamanla karşı konulmaz bir cazibeye bıraktı. </st><st c="6402">Kendini hiçbir zaman evliliğe hazır hissetmeyen Audrey’nin fikirleri değişti. </st><st c="6480">Bill ile evlenmek ve bir sürü çocuk yapmak istiyordu. </st><st c="6534">Fakat bir sorun vardı. </st><st c="6557">Bill zaten evliydi. </st><st c="6577">Brenda Audrey’yi Bill’in hayatına giren tüm kadınlardan farklı bir yerde görüyordu. </st><st c="6661">Parlayan enerjisi, güzelliği, kendisinden neredeyse on beş yaş daha genç olması, eşsiz zarafeti ve insanlığıyla Audrey artık Brenda için ciddi bir tehdide dönüşmüştü. </st><st c="6828">Audrey için de Brenda etkileyici bir güzelliğe sahipti ve içinde durduramadığı bir rekabet hissi filizlenmeye başlamıştı. </st><st c="6950">Brenda Audrey’nin Bill için geçici bir heves olmadığını ve eğer çabalamazsa Bill’i kaybedeceğini anlamıştı. </st><st c="7058">Hemen kolları sıvadı ve tüm dünyaya “Mutlu Holden’lar”ı gösterdi. </st><st c="7124">Dergilerde Holden’ların günlük yaşamından boy boy fotoğraflar yer aldı. </st><st c="7196">Brenda’nın pes etmeye hiç niyeti yoktu. </st><st c="7236">Bill ise kararlıydı. </st><st c="7257">Brenda’dan boşanacak ve Audrey ile evlenecekti. </st><st c="7305">Hatta evlilik teklifine olumlu bir cevap bile almıştı. </st><st c="7360">Audrey için Bill onu anlayan, önemseyen, değer veren harika bir eş olacaktı. </st><st c="7437">Audrey sinemayı bırakacak, ondan üç, dört, hatta beş tane çocuk sahibi olacaktı. </st><st c="7518">Öyle hayal ediyordu. </st><st c="7539">Fakat bu hep bir hayal olarak kaldı. </st><st c="7576">Ne yazık ki Bill evlilik dışı çocuk sahibi olmamak için eşiyle verdikleri ortak kararla vasektomi ameliyatı olmuştu ve artık çocuğu olamazdı. </st><st c="7718">Bu Audrey için tam bir hayal kırıklığı oldu. </st><st c="7763">Bill ile yaptığı tüm gelecek planları bir anda buharlaşıp kayboldu ve Bill’in beklediği o mucize hiç gerçekleşmedi. </st><st c="7879">Audrey artık ona çok uzaktı.</st></p>
		</div>
	<div id="charCountTotal" value="7907"></div></body>
</html>
