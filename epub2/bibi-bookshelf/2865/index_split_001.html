<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>��</title>
    <meta name="generator" content="pdftohtml 0.36"/>
    <meta name="author" content="Yasar Mutlu"/>
    <meta name="date" content="2009-10-19T17:40:18+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<p class="calibre2">
Ama onlar cevap olarak sadece gülümsediler ve kürek çekmeye devam ettiler. Kirisk diretiyordu: </p><p class="calibre2">
— Ben korkmuyorum! </p><p class="calibre2">
— Öyleyse pek cesur bir yiğitsin sen. Şimdi söyle bakalım, Ala Köpek ne tarafta kaldı? </p><p class="calibre2">
Kirisk afalladı. Biraz düşündü ve sonra elini uzatarak: </p><p class="calibre2">
— Şu tarafta, dedi. </p><p class="calibre2">
—  Emin misin? Elin titriyor galiba... </p><p class="calibre2">
Kirisk titremesini önlemeye çalışarak elini hafifçe, ama çok az sağa çevirdi: </p><p class="calibre2">
— Şurada. </p><p class="calibre2">
— Ha, işte şimdi oldu. Peki, kayığın burnu şu yana çev-rilirse Ala Köpek nerede olur? </p><p class="calibre2">
— Şurada. </p><p class="calibre2">
— Ya rüzgar bizi şu yana iterse? </p><p class="calibre2">
— Şu tarafta. </p><p class="calibre2">
— Peki, ya sola dönersek? </p><p class="calibre2">
— Şurada! </p><p class="calibre2">
—  İyi. Şimdi de bana, çevremizde sudan başka bir şey yokken, gözlerimiz hiçbir şey görmezken, yönünü nasıl bulacağını söyle. </p><p class="calibre2">
— Benim başka gözlerim de var, dedi Kirisk. </p><p class="calibre2">
— Hangi gözlerin? Nerede onlar? </p><p class="calibre2">
— Bilmem, ama var, karnımdalar, bakmadan gören gözlerim onlar. </p><p class="calibre2">
Karnındaymış! diye gülüştüler. Orhan Ata cevap ver- </p><p class="calibre2">
di: </p><p class="calibre2">
— Başka gözlerin de olduğu doğru, ama onlar insanın karnında değil, kafasının içindedir. </p><p class="calibre2">
¦— Benimkiler karnımda, dedi Kirisk. </p><p class="calibre2">
Böyle bir görme yetisinin ancak kafada olabileceğini içinden kabul etmişti ama yine de diretiyordu. </p><p class="calibre2">
Bir süre sonra, ihtiyar adam Kirisk'i yine sınavdan geçirdi. Onun yön bulmada başarılı olduğunu görünce sevindi: </p><p class="calibre2">
¦— Karnındaki gözlerin hiç de fena değilmiş, dedi. </p><p class="calibre2">
Bu övgü Kirisk'in cesaretini arttırdı. Yön bulma konusunda kendi kendine daha başka sorular sorup cevaplar bulmaya çalıştı. Şimdilik deniz sakindi ve bu da işini kolaylaştırıyordu. O koca ve sadık Ala Köpek, Kirisk'in hafızasını fazla zorlamasına gerek kalmadan her defasında yerini belli ediyor, karnındaki gözlerine görünüyordu: Dik yamaçlarını yer yer yama gibi kaplayan ormanlarıyla, başını, kasığını süsleyen kar lekeleriyle, kıyılarında hiç dinmeyen ve yorulmak bilmeyen dalga çatlamaları ve uğultularıyla, heybetli, somut olarak... Ala Köpeği hayal ederken çevresindeki öteki dağları ve evini de getiriyordu gözlerinin önüne. Tepeler arasındaki küçük vadiyi, orman kenarından geçen bu vadide, derenin kıyısında köylerini görüyordu. Köyün ağaçtan yapılmış evlerini, ambarları, köpekleri, tavukları, çiroz kurutma kafeslerini, bacadan tüten dumanları da görüyordu. Annesini, küçük kız kardeşi Psulk'u canlandırıyordu gözlerinde. Onların seslerini de duyuyordu. </p><p class="calibre2">
Elbette annesi de, kimseye belli etmeden, babasını, kendisini, denizde ava çıkan herkesi düşünüyordu. O </p><p class="calibre2">
anda, kesinlikle onları düşünüyor olmalıydı. Düşünüyor ve kötü ruhların onun düşüncelerini anlamasından, kaygılarını sezmelerinden çok korkuyordu herhalde. Onu başka biri daha düşünüyorsa, o da Muzluk idi. Muzluk, sözde Psulk ile oynamak için onların evine geliyordu. Ama, düşüncelerini açıkça söylerse, Kirisk'in denize açıldığını ağzından kaçırırsa, annesi çok kızardı. O zaman annesi herhalde şöyle diyecekti: </p><p class="calibre2">
"Dilini tutamaz mısın sen! Onun ormana odun toplamaya gittiğini bilmiyor musun?" Genç kız utanacak, pişmanlık duyacak ve susacaktı. Kızın bu duruma düştüğünü hayal eden Kirisk ona acıdı. Muzluk'un onu düşünmesini istiyor, ama kendi yüzünden azar işitmesini istemiyordu. </p><p class="calibre2">
Kayık, dalgalara bata çıka yoluna devam ediyordu. Çevrede dalgalar yavaş yavaş kalkıp iniyor, köpükleniyor ve deniz ışıl ışıl parlıyordu. Mivihler ilk adacığa, üç Meme-ler'in en küçüğü olan Küçük Meme'ye, öğle üzeri, en geç akşama doğru varacaklarını hesaplıyorlardı. Şansları yaver giderse ava orada başlayacaklardı. Sonra karanlık basmadan ikinci adaya (Orta Meme'ye) gidecek, geceyi orada geçireceklerdi. Çünkü orada kayığı bağlayacakları küçük bir koy vardı. Sonra da erkenden yine denize açılacaklardı. Eğer şansları tutar da akşam üç denizaslanı vururlarsa, sabahleyin hiç gecikmeden dönüş yolunu tutacaklardı. Ama, ne olursa olsun, güneş </p><p class="calibre2">
iki kavak boyu yükselmeden dönüşe geçmeliydiler. Denizden ne kadar çabuk ayrılırlarsa o kadar iyi olurdu. </p><p class="calibre2">
Bütün bunları Orhan Ata tasarlıyor, o hesaplıyordu. Zaten yardımcıları Emrayin ve Mılgın da üç Memeler'e ilk kez gelmiş değillerdi. Ne yapmaları gerektiğini onlar da çok iyi biliyorlardı. Önemli olan havanın bozmaması, deniz hayvanlarını toplanmış bulmalarıydı. Bundan sonra herkes işini bilir ve yapardı. </p><p class="calibre2">
İhtiyar Orhan'ın denize açılmasının birinci sebebi gerçi ihtiyaçtan dolayı idi. -Onları besleyen denizdi ve deniz olmazsa nasıl yaşarlardı?-Ama, ikinci sebep denizi sevmesi, denizin onu çağırmasıydı. Koca adam engin denizde, her zamanki düşüncelerine, hayallerine kavuşuyordu. Kendine özgü gizli düşünceleri vardı onun. </p><p class="calibre2">
Denizde bu hayallerine dalmasına hiçbir şey engel olmazdı. Oysa karada, günlük işlerden, kaygılardan, düşünecek zaman bile bulamazdı insan. Burada o, kendini gökle denize ait hissederdi. </p><p class="calibre2">
Kayıktaki insan, evrenin sonsgzluğu karşısında bir hiç olduğunu çok iyi anlıyordu. Ama insan düşünürdü, düşüncesiyle denizin ve göğün yüceliğine erişirdi. Ve yüce düşüncelerinde, doğa güçleriyle evrenin derinliği ve yüksekliği ile bir tutardı kendini. İşte bu yüzden insan, yaşadıkça, deniz kadar, gökyüzünün sonsuzluğu kadar yüce ve güçlü olacaktır. Çünkü düşünceler sonsuzdur. O öldüğü zaman, bir başka insan onun düşüncelerini daha ileriye, sonra bir başkası ondan da ileriye götürecek ve bu, sonsuza kadar böyle sürüp gidecektir... İhtiyar bunun bilincindeydi. Ve l?u onu, biraz buruk da olsa, acı da olsa, tatmin ediyordu. Bu onun için, bağdaşmazı bağdaştırmak, uyuşmazı uyuşturmaktı. </p><p class="calibre2">
Ölümün kaçınılmaz olduğunu, ömrünün sonuna yaklaştığını da anlıyordu Orhan Ata. Ölümün her şeyin sonu olduğunu anlıyor ama yine de, en kutsal, en gizli düşüncelerinin -Deniz Kızı ile ilgili hayallerinin- o öldükten sonra da yaşayacağına, gerçekleşeceğine inanıyor, bunu umuyordu. Hayallerini, düşlerini bir başkasına aktaramazdı. Çünkü düşler aktarılamaz. İşte bu yüzden, insanlar bir iz bırakmadan yok olmamalıydılar. </p><p class="calibre2">
Ölümsüz olan, Yüce Deniz Kızı idi. Öyleyse onunla ilgili düşler ve düşünceler de ölümsüz olmalıydı. </p><p class="calibre2">
Orhan Ata denizde olduğu zaman, sık sık, işte bunları düşünürdü. (Jzun bir süre susar, içine kapanır, yanında-kilerle hiç konuşmazdı. Gözleri denizde bir noktaya saplanır, kime hitap ettiği anlaşılmazdı. Bir tek dileği vardı onun: Deniz Kızı ile ilgili hayallerinin kendisiyle birlikte yok olmaması, bu düşlerin kendinde kalması ve yaşaması. Hayaller, insanla beraber öbür dünyaya gelemezler miydi? Yüzyıllarca, sonsuza kadar onunla birlikte kalamazlar mıydı? Bu sorulara bir cevap bulamaz, acı acı düşünür ve sonunda, öyle olacağına, düşlerinin onu öbür dünyada da terk etmeyeceğine, onunla beraber geleceğine inandırmaya çalışırdı kendini... </p><p class="calibre2">
Çok çok eski zamanlarda, Ala Köpek Dağı'na yakın kıyılarda üç kardeş yaşıyormuş. En büyük kardeş çok çevik, çok hızlıymış. Her işi başarırmış. İşte bu kardeş, geyik sürüleri olan bir adamın kızıyla evlenmiş ve o sürülerin sahibi olarak, tundralarda göçebe hayatı yaşamaya başlamış. Küçük kardeş avcıymış, her attığını vuran keskin nişancıymış. O da ormanda yaşayan bir adamın kızıyla evlenmiş, taygalar bölgesine yerleşip avcılık yapmaya başlamış. Ortanca kardeşin pek şansı yokmuş. Doğuştan topalmış. Erken kalkar, geç yatar ama bir iş başara-mazmış. Ne geyik sürülerini yakalayabilir ne de ormanda avlanabilirmiş. Bu yüzden o yörede kimse kız vermemiş ona. Kardeşleri de terk etmişler zavallıyı. Mavi deniz kıyısında yapayalnız kalmış. Balık tutarak zar zor geçiniyor-muş. Oltayla balık tutarak geçinmenin kolay olmadığını herkes bilir... </p><p class="calibre2">
Zavallı topal bir gün yine kayıkta oturup oltasını denize atmış. Az sonra, elindeki kamış titremeye başlamış. İyi bir av yakaladım galiba diye sevinmiş ve başlamış çekmeye. Bir de ne görsün! Yakaladığı balık bir kıza benzemiyor mu! Çırpınıyor, debeleniyor, oltadan kurtulmaya çalışıyormuş. Öyle güzel bir kızmış ki! Kaygan vücudu gümüş gibi, dolunaylı gecelerde dere dibindeki çakıllar gibi, ışıl ışıl parlıyormuş. Beyaz memelerinin başı çam </p><p class="calibre2">
kozalağı gibi dik ve diriymiş, yeşil gözleri ışık saçıyor-muş... Topal balıkçı, deniz kızını çekip çıkarmış kayığa. </p><p class="calibre2">
Kucağına almış. Deniz kızı da onu kucaklayınca ikisi birden düşmüşler kayığın içine. Topal balıkçının başı dönüyormuş mutluluktan. Ondan sonra ne olduğunu pek hatırlamıyormuş. Sanki kayık da gökyüzüne sıçramış, deniz gökyüzüne çıkmış, gökyüzü denize inmiş. Sonra, fırtına dinmiş gibi, birden her şey durgunlaşmış. Deniz Kızı da kayıktan atlayıp gitmiş bir yerlere. Topal delikanlı yalvar yakar çağırıyormuş ama, Deniz Kızı denizin derinliklerinde görünmez olmuş.. </p><p class="calibre2">
İşte, herkes tarafından terk edilen ve deniz kıyısında yaşayan topal kardeşin başına gelenler... Deniz Kızı gitmiş </p><p class="calibre2">
ve bir daha gelmemiş. O günden beri topal kardeşin bağrı yanıkmış, derin üzüntüler içindeymiş. O günden beri, her gece, her gündüz, gözyaşları içinde kıyılarda dolanır, yana yakıla Deniz Kızı'nı çağırır, uzaktan da olsa bir kerecik görünmesi için yalvarırmış. </p><p class="calibre2">
Yükselen deniz, şarkı söyleyerek dolanırken bulurmuş onu: </p><p class="calibre2">
Nerelerde yüzüyorsun ey Yüce Deniz Kızı? </p><p class="calibre2">
Çekilen deniz, şarkı söyleyerek dolanırken bulurmuş onu: </p><p class="calibre2">
Nerelerde yüzüyorsun ey Yüce Deniz Kızı? </p><p class="calibre2">
Ay ışıklı geceler, şarkı söyleyerek dolanırken bulurmuş onu: </p><p class="calibre2">
Bu deniz benim kaderim, Bu sular gözyaşlarını </p><p class="calibre2">
Aysız geceler de şarkı söyleyerek dolanırken bulurmuş onu: </p><p class="calibre2">
Bu toprak benim garip başım </p><p class="calibre2">
Nerelerde yüzüyorsun ey Yüce Deniz Kızı... </p><p class="calibre2">
Kabaran deniz onu hep, dolanıp şarkı söylerken bulurmuş; çekilen deniz onu hep, dolaşıp şarkı söylerken görürmüş... </p><p class="calibre2">
Kış bitmiş, bahar gelmiş ve bir yaz günü, zavallı topal kıyılarda bir o yana bir bu yana dolanıp duruyormuş. </p><p class="calibre2">
Dalga uçları dizlerine vuruyor ve o Deniz Kızı'nı görmek için hep denize bakıyor, ona sesleniyor ve cevap bekliyor-muş. Derken, kumsalda, çocuk ağlamasına benzer bir ses işitmiş. İnga ıngaa ağlayan bir bebek sesi. </p><p class="calibre2">
Hemen koşup yanına varmış ve gözlerine inanamamış: Denizle karanın birleştiği yerde, bir bebek! Dalgalar çocuğun üzerinden aşıp aşıp gidiyor, sonra çekiliyor, çocuk ise durmadan ağlıyormuş. Arada bir de "Kim benim babam? Merde benim babam?" diye bağırıyormuş. Zavallı topal şaşıp kalmış ve ne yapacağını bilememiş. Ama çocuk onu görür görmez "Babam sensin! Al beni yanına, ben senin oğlunum!" demiş. </p><p class="calibre2">
Adam, "Bak başıma gelene!" demiş ve alıp götürmüş çocuğu evine. </p><p class="calibre2">
Çabuk büyümüş çocuk. Denize açılmaya başlamış. Güçlü, cesur bir avcı olmuş. Öyle de talihi varmış ki, ağ atsa balıkla doluyor, ok atsa avını delip geçiyormuş, ünü dağları, ormanları aşmış. Ona, ormanda yaşayan oymağın bir kızını saygıyla sunmuşlar, evlendirmişler... Birçok çocukları olmuş. Deniz Kızı soyu, Deniz Kızı Oymağı, işte böyle meydana gelmiş, üreyip çoğalmış. </p><p class="calibre2">
Bayramlarda, şenliklerde söylenen şarkının aslı da işte oradan gelir: Nerelerde yüzüyorsun ey Yüce Deniz Kızı? Sıcacık karnın hayata gebe Sıcacık karnın deniz kıyısında doğurdu bizi Senin sıcak karnın en iyi yerdir dünyada Nerelerde yüzüyorsun ey Yüce Deniz Kızı? Ak memelerin denizaslanlanının başı gibi Ak memelerin deniz kıyısında besledi bizi Nerelerde yüzüyorsun ey Yüce Deniz Kızı? Karnın yeniden çiçeklerisin, açsın diye Yeryüzünde soyun üresin, çoğalsın diye Erkeklerin en güçlüsü gelecek sana yüzerek... </p><p class="calibre2">
</p><p class="calibre3">* * * </p>
Orhan Atayı bu düş, okyanusun derinliklerinden gelen karşı durulmaz bir med gibi gelip sarardı. Toprakları, otları, saydam kıyıları ve ışıltılı kumulları bir süre için deniz dibinin karanlıklarıyla örten bu med, Orhan Atayı da içine alırdı. <p class="calibre2">
</p><p class="calibre2">
Bu düş, bu hayal, onu her defasında büyük bir şaşkınlık içinde bırakırdı. Bu düşün gerçekliğine öylesine inanırdı ki, onu, hiç kimseye anlatmaz, Deniz Kızı ile buluşmalarından hiç kimseye tek kelime ile söz etmez, tıpkı normal hayatta olan sevgili ilişkilerini gizler gibi gizlerdi. </p><p class="calibre2">
Evet, bu düşler onu hiç terk etmeyen yoldaşlarıydı. Ona hem sevinç hem üzüntü veriyor, bu dünyada benzeri olmayan acılar çektiriyorlardı. Şaşırtıcı bir özelliği daha vardı bu düşün: Orhan Ata her defasında onun sayısız biçimleri, sayısız değişimleri ve akıl almaz kaprisleriyle karşılaşır, etkilenirdi. Onunla düşü arasındaki bu bağ </p><p class="calibre2">
asla anlaşılır değildi; düşle gerçek arasında değişip duruyordu ve hayatın anlaşılmaz, çözülmez sırları işkence veriyordu ona.  Bu anlaşılmazı anlamak için düşündüğü, </p><p class="calibre2">
kendini zorladığı zaman, bunca acıya, işkenceye rağmen, karşı gelinmez bir arzu ile yine düşlere dönmek, Yüce Deniz Kızı ile buluşmak istiyordu... </p><p class="calibre2">
Onunla denizde karşılaşırdı. Kıyıda, ayak izlerinin silindiği ıssız kumsallarda dolanarak onun görünmesini beklerdi. Kumlarda, batmak üzere olan güneşin son ışınlarıyla oluşan ve orada donup kalan kara gölgeler vardı yalnız. Kara karlar gibiydi bu gölgeler. O, iliklerini dolduran bir üzüntüyle, insanı ezen, kıyım kıyım kıyan dayanılmaz acılar çekerek yürürdü bu gölgelerin üzerinden. Aşk ıstırabı, kavuşamama ıstırabı ve umut-umutsuzluk ıstırabı ile kıv-ranırdı. Ama deniz onun bu hâline aldırmazdı. Hiçbir şey görünmezdi denizde. Me bir ses, ne bir nefes, ne hışırtı, hiçbir şey duyulmazdı yalnızlığın suskunluğu içindeki bu gerilimli evrende. O, gözlerini denizden ayırmadan, mucizenin gerçekleşmesini, Deniz Kızı'nın görünmesini beklerdi. </p><p class="calibre2">
Sessiz dalgalar beyaz köpüklerini onun ayaklarına yine sessizce vurur ve onu kedere boğardı. Başının üzerinde, iri kar taneleri gibi martılar uçuşurdu ve onların sesi de duyulmazdı. Bu sağır, sessiz, kımıltısız evrende, onun sıkıntısı büyür, büyürdü. Bekledikçe, o bastırılmaz, o sönmez hasret ateşiyle yanıp kavrulurdu. </p><p class="calibre2">
Düş görürken bile, onu göremezse, o sevgili kendini göstermezse, daha çok acı çekeceğini, yalnızlık, boşluk içinde yok olup gideceğini anlardı. O zaman, bağır bağır bağırarak çağırırdı onu. Ama, bağırdığı hâlde kendi sesini duymazdı, çünkü bu tuhaf düşte, bütün sesler gibi onun sesi de yok oluyordu. Deniz sessizdi, dilsizdi. </p><p class="calibre2">
Yalnız, göğsü sıkışarak hızlı hızlı soluması ve şakaklarını zonklatan yürek çarpıntısı hiç peşini bırakmaz, iğneler şaplarlardı canına. O zaman, nereye kaçacağını, kendisinden nasıl kurtulacağını bilemezdi. Deniz Kızı'nı, o, bir deli gibi, ihtirasla, kendini boğan bir tutku ile ve kurtulması için son şans olarak beklerdi. Onu mutlu edebilecek tek şeyin Deniz Kızı olduğunu bilir, buna inanır, bitip yok olmanın sınırında beklerdi onu. </p><p class="calibre2">
Ve sonunda, Deniz Kızı denizi delip coşkular içinde yüzeye çıkardı. Gözlerini ondan ayırmadan, yüzü dalgalar arasında bir görünüp bir kaybolarak ona doğru yüzerdi, işte o zaman, suskun evren, bir çığ gibi yuvarlanır, yıkılır giderdi. Ve o, seslerin geri dönüşünü coşkuyla, sevinçle karşılardı: Dalgaların çatlayarak çıkardığı gürültüyü, rüzgârın uğultusunu, başının üzerinde uçuşan martıların bağrışmalarını duyardı. O coşku ve sevinçle denize koşar, Deniz Kızı'na doğru yüzmeye başlardı. Yunus balığı kadar hızlı yüzen bir yaratık olurdu o zaman. </p><p class="calibre2">
Deniz Kızı da onu bekler, su üstünde neşe ile daireler çizer, bazen yukarı sıçrayıp, bir an havada ışıl ışıl titreyerek kalırdı. O zaman, çıplak ve oynak vücudu çok güzel, pırıl pırıl görünürdü. Denizin ortasında beliriveren, dolgun kalçalı, normal bir kadın sanırdınız onu. </p><p class="calibre2">
Orhan Ata, Deniz Kızı'nın yanına gelir ve birlikte okyanusa açılırlardı. </p><p class="calibre2">
Yan yana, birbirlerine heyecanlı hareketlerle dokunarak, sürtünerek, gittikçe artan bir hızla yüzerlerdi, işte bunun için, bu mutluluğu görmek için, yalnızlığın, sessizliğin ve hasretin boğucu acılarına katlanıyordu o. </p><p class="calibre2">
Artık birbirlerini bırakmazlardı, inanılmaz bir güç, inanılmaz bir hızla, sallantılı okyanusun enginlerine açılırlardı. Karanlık gecede, sallantılı okyanusun ta derinliklerinden gelen olağanüstü güzellikte bir ışık yayılırdı oynak ufuk çizgisinde. Onlar işte bu oynak ufka doğru giderlerdi: Karşılarına sıra sıra çıkan sonu gelmez köpüklü dalgaları yara yara, bazen onlarla yükselerek, bazen inerek, başları coşkudan dönerek ve uçarcasına... </p><p class="calibre2">
Aşağıdan yukarıya, dalgadan dalgaya kayarlardı hiç durmadan. Hemen yanı başlarında, bir aynada oynaşan yansı gibi görünen sarı ay da onları izler ve hiç peşlerini bırakmazdı. </p><p class="calibre2">
Dalgalardan geri kalmak korkusuyla, olanca hızıyla, kendini bu yarışa kaptırmış olurdu ay. Okyanusun sonsuzluğunda yalnız onlar ve ay bulunurdu, yalnız onlar ve okyanus... Bu, mutluluğun doruğu, özgürlüğün sarhoşluğu, kavuşmalarının zaferiydi... </p><p class="calibre2">
Durup dinlenmeden, karşı konulmaz bir arzunun tutsağı olarak, evrenin onlara ayırdığı noktaya ulaşmaya çalışırlardı. Hayatın başlangıcı ve sonu olan bütün zevkleri, bütün acıları, şimşek çakması kadar kısa bir anda tatmak için birleşecekleri yerdi orası... </p><p class="calibre2">
</p><p class="calibre2">
Amaçlarına az sonra ulaşmak umuduyla, olanca güçleriyle ve canla başla atılarak yüzerlerdi. </p><p class="calibre2">
Hızlarını arttırdıkça birleşme zevkini tatma sabırsızlığının ateşi de artar, onları yakardı. Durup dinlenmeden yumurta bırakma yerine varabilmek için hayat gücünü son damlasına kadar tüketen sombalığı telaşı içinde, bütün güçleriyle ileri atılıyor, kayıp gidiyorlardı. Orhan Ata yüzerken bu aşk uğrunda ölmeye hazırdı. O </p><p class="calibre2">
gizemli Deniz Kızı ise onu dalgalar üzerinden, su zerreciklerinden oluşan bulutların içinden ve gökkuşağı arasından, uzaklara, ta uzaklara sürükler, inci gibi ışıldayan coşkulu, çevik vücuduyla büyülerdi. Kabaran, yuvarlanan mavi-beyaz dalgalarda yıkana yıkana giden o harika güzelliği Orhan Atanın aklını başından alır, nefesini keserdi. </p><p class="calibre2">
Hiç konuşmazlardı, ama köpükler arasında ara sıra silik-leşen yüzlerini iyice seçmek için gözlerini birbirlerinden hiç ayırmazlardı. Gittikçe büyüyen bir sabırsızlıkla kaderin onları birleştirmek için seçtiği o yere, o ana ulaşmak için, hiç durmadan yüzer, yüzer, yüzerlerdi. </p><p class="calibre2">
Ama o yere hiç ulaşamazlar, o an hiç gelmezdi... </p><p class="calibre2">
Çok defa Orhan Atanın düşleri sebepsizce bitiverirdi: Birden her şey yıkılır, toz duman arasında yok olurdu. O </p><p class="calibre2">
zaman şaşırıp kalır, o tarifsiz mutluluğa doyamamanın ve hasret ateşini söndürememenin üzüntüsüne dalıp giderdi. Bazen de, o düşten çok sonra her şeyi yeniden ve ta başından hatırlar, bütün bunların anlamını ciddi ciddi sorardı kendisine. Çünkü o düşün düş olmadığına, düşten fazla bir şey ya da başka bir şey olduğuna da inanırdı. Ve çünkü normal bir düş, sonradan hatırlansa bile az zamanda unutulur giderdi. Zaten düşler çok defa saçma sapan olur ve insanın başını ağrıtırdı. Ama Orhan Ata, Deniz Kızı'nı hiç mi hiç unutmazdı. Onu gerçekten var olan, hayatında yeri olan bir varlık olarak düşünüyordu. Zavallı ihtiyar işte bunun için ciddi olarak, samimi olarak üzülüyor, Deniz Kızı ile buluşmasını da, bu düşün birdenbire bitmesini de gerçek bir olay olarak değerlendiriyordu. </p><p class="calibre2">
O düş, o hayal, acıklı bir şekilde son bulduğu zaman ihtiyarın üzüntüsü bir işkenceye dönüşürdü. Bu durumda, içinden çıkılmaz derdine bir çare bulamaz, derin bir umutsuzluğa kapılırdı. </p><p class="calibre2">
Düşünde, ta uzaktan bir sahil görürdü. Orası durup sevişecekleri yerdi. Bütün güçleriyle oraya doğru yüzerlerdi. Kendilerini birbirlerine verecekleri yer olan o sahile bir an önce varmak için uçar gibi giderlerdi. </p><p class="calibre2">
Sahil yakındı. İyice yaklaşırlardı ama işte tam o sırada sığ bir yere gelmiş olurlar ve ancak diz boyu olan o dibi kumlu suda yüze-mezlerdi. Ayakları yere basan Orhan Ata o zaman birden dururdu. Çünkü Deniz Kızı tuzağa yakalanmış gibi kuma saplanmış olur, ilerleyemez, çırpınıp dururdu. Kan ter içinde hemen yardımına koşardı onun. Ama, bir bataklığa saplanmış gibi o da kumlara gömülür, dizleri üstünde debelenir, artık ona itaat etmeyen ayaklarını çekip çıkarmaya çalışır, çırpınır, bir türlü başaramazdı bunu. Oysa Deniz Kızı elini uzatsa değecek kadar yakınında olurdu, ama ne mümkün ona ulaşmak! Körük gibi solur, ağzına sular dolar, çamurlara batar, vücuduna yapışkan yosunlar dolanırdı. Sevgili Deniz Kızı'nın çaresizlik içinde çırpınması, o tuzaktan kurtulmak için kumlara bulanması, gömülmesi, dayanılmaz acılar verirdi ona. En sonunda, bin bir güçlükle, başı dönerek Deniz Kızı'nın yanına gelince, onu kucaklayıp o yakın sahile çekerdi. </p><p class="calibre2">
Bu sırada korkuya kapılır ve patlayacakmış gibi çarpan yüreğinin atışlarını duyardı. Yakalanmış yaralı bir kuş </p><p class="calibre2">
gibi paniğe kapılmış olurdu Deniz Kızı. Büyük bir aşkla, acıma duygusuyla, onun ıstırabını kendi içinde duyarak, kucağında savunmasız bir çocuk taşıyormuş gibi, ağlamak ister, boğazı düğümlenir, içi kor gibi yanardı. Ama ondan utandığı için gözyaşlarını geri çevirir, kendini bin bir güçlükle de olsa tutardı. Kalbini bastırarak, onu hiç incitmemeye dikkat ederek taşır, her adımda onu düşünür, onu havada tutmaya çalışırdı. </p><p class="calibre2">
Deniz Kızı ise, gözyaşları içinde, kendisini açık denize, hürriyete götürmesi için yalvarırdı ona. Boğulur gibi, ölür gibi olurdu kız. Çünkü onu açık denizlerde sevebilirdi ancak. Sessizce ağlar, yalvarır, bakışları adamın içine işler ve ihtiyar adam onun bu hâline dayanamazdı. Hemen geri döner, kum setlerini aşar, ilerledikçe derin sulara dalar ve sevgilisini, incitmeden, usulca sulara bırakırdı. </p><p class="calibre2">
Deniz Kızı uzaklaşıp giderken o olduğu yerde, şaşkın, garip kalakalırdı. Onun ardından bakarken uyanır ve hüngür hüngür ağlardı: </p><p class="calibre2">
Nerelerde yüzüyorsun ey Yüce Deniz Kızı? </p><p class="calibre2">
Bu deniz benim kederim </p><p class="calibre2">
Bu sular benim gözyaşım </p><p class="calibre2">
Bu toprak garip başım.. </p><p class="calibre2">
Nerelerde yüzüyorsun ey Yüce Deniz Kızı? </p><p class="calibre2">
Deniz Kızı'nı kucağına almış olmasını, sonra da salıvermesini hatırlamak büyük acılar verirdi ona. Nasıl oluyordu bu? İnsanın düşünde arzularına kavuşması gerçekten imkansız mıydı? Kim hükmediyordu buna? </p><p class="calibre2">
</p><p class="calibre2">
Bütün bu olayların ardında kim vardı, ne vardı, ne demek istiyordu? Sorulara bir cevap bulamadığı için bu düşünceleri kafasından çıkarmaya, unutmaya, Deniz Kızı'nı düşün-memeye çalışırdı. </p><p class="calibre2">
Ama ne zaman ava çıksa, yine Deniz Kızı'nı hayal eder, onunla ilgili her şeyi düşünmekten kendini alamazdı. O </p><p class="calibre2">
olağanüstü rüyayı yeniden yaşardı denizde. Olanlara şaşar, soğukkanlılıkla düşünerek kendi kendine yine sorular sorardı: Niçin hep onu düşünüyorum? Benim gibi bir ihtiyarın, gerçekte var olmayan Deniz Kızı'na tutulması neden? Böyle der, kendini suçlar, ama bu Deniz Kızı gerçekten yoksa, hayatın kendisine zehir olacağını da kabul ederdi. Yaşlıydı, gençliğini, dinçliğini yitirmişti, dişleri dökülmüştü. Eskiden övündüğü nesi varsa hepsi yok olup gitmişti ve ölüm hiç de uzak değildi artık. Ama göğsündeki yüreği yine gençlik yıllarındaki arzularla, tutkularla çarpıyor, gönlü kocamıyordu. Ne büyük bir felaketti gönlün hiç yaşlanmaması! </p><p class="calibre2">
Çünkü, gönül yaşlanmayınca, düşleri, düşünceleri de değişmiyordu. Ve insan ancak rüyada, düşüncelerde hür ve ölümsüzdü. Düşleriyle o, gökyüzüne çıkıyor, denizlerin dibine inebiliyordu, insanın yüceliği, ölünceye kadar hayatla ilgili düşünüp düşleme-sindedir. Ama ölüm buna hiç aldırmaz, hiç bırakmaz insanın peşini, insanın yaşaması, düş ve düşüncelerinin çok yüce, zekasının çok parlak olması umurunda değildir ölümün. O, bütün bunlarla alay eder ve insanı bırakmaz. Niçin böyledir? Dünya niçin böyle kurulmuş? Deniz Kızı bir rüya imiş, hayalmiş... Varsın olsun, ama devam etsin, bu dünyada olduğu gibi öbür dünyada da devam etsin, sonsuza kadar sürüp gitsin... </p><p class="calibre2">
Orhan Ata Deniz Kızı'na inandığı gibi, denizin onu dinlediğine de inanırdı. O ancak denizde kendini bulurdu. </p><p class="calibre2">
Orada dilediği gibi düşünür, orada kalbini açar, dökerdi. Bazen, düşüncelerine dalıp gittiği bir sırada, "Onunla birlikte şurada yüzmemiş miydik biz?" derdi kendi kendine. </p><p class="calibre2">
Böyle zamanlarda piposunu yeniden doldurur, derin derin çeker, dumana boğulurdu. "Bu tütün denilen şey nerede yetişiyor acaba, çok zararlı diyorlar ama rahatlık veriyor insana... Onu satan tüccarlar Mançurya'da yetiştiğini söylüyor. Oradan getirirlermiş. Çok uzak bir ülke, bizlerden hiç kimse gitmedi oraya. Tütün orada, ormanda ot yetişir gibi mi yetişiyor acaba? Ne harika şeyler oluyor şu dünyada!..' </p><p class="calibre2">
Birkaç defa bulutların arkasına saklanıp yine görünen güneş, tepelerini aşmış, vakit öğleyi geçmişti. Bulutlar, sanki kötü havayı üreten ocağın saklandığı ufkun gerisinden ansızın çıkıp güneşi saklayınca, deniz ışıltılarını yitiriyor, kararıyor, somurtuyor ve etraf güvensiz bir görünüm alıyordu. Sonra, bulutlar arasından bir gedik bularak çıkan güneş, ilkbahardaki gibi cömertçe ışıklarını saçıyor, sayısız yansılar denizde oynaşıyor, yıkanıyor ve insanın gözlerini kamaştırıyordu. Kayıktakilerin neşesi yine yerine geliyordu o zaman. </p><p class="calibre2">
Kirisk, denize alışmıştı ama sıkılmaya da başlamıştı biraz. Yine de, göz alabildiğine uzanan denizin sonsuzluğuna duyduğu hayranlık hissi ve şaşkınlık, bir an için bile terk etmiyordu onu. Gidiyor, gidiyor, ama engin denizin sonunu göremiyor, bir yere yaramıyorlardı. Karada durum çok başkaydı. Kara ne kadar büyük olursa olsun, deniz gibi şaşırtmazdı onları. </p><p class="calibre2">
Büyükleri şaşırtan bir şey yoktu denizde. Onlar her şeye alışmışlardı. Emrayin ve Mılgın uyumlu, ölçülü şekilde kürek çekmeye devam ediyor, kayık ilerliyordu. Zorlanıyorlardı ama yorgunluğa aldırdıkları yoktu. Orhan Atanın biraz soluk almaları için yer değiştirme teklifini de kabul etmemiş, bu yardımı dönüşte, kayık yüklü iken yapmasını, şimdilik dümenin başında kalmasını istemişlerdi. İhtiyar Orhan, çıkıntılı gırtlağı ve uzun boynu ile, avını gözleyen bir kartal gibiydi. Pek konuşmuyor ve daha çok kendi düşüncelerinde yüzüyordu. </p><p class="calibre2">
Kayık, dalgalara bata çıka, zorlanmadan ilerliyordu. Dalga boylan artmıyor, azalmıyordu. Rüzgar hafifti ve değişmiyordu. </p><p class="calibre2">
Yollarına böyle devam ederken, Kirisk, birden Orhan Atanın kolunu çekerek bağırdı: </p><p class="calibre2">
— Ata! Ata! Bir ada! Küçük Meme! Bak! </p><p class="calibre2">
— Hani, nerde? dedi Orhan. </p><p class="calibre2">
Elini kaşının üzerine koyarak bakan ihtiyar şüpheliydi. Kürek çekenler de hayretle baktılar çocuğun gösterdiği yöne. </p><p class="calibre2">
-— Olamaz, diye mırıldandı ihtiyar. Çünkü çocuğun gösterdiği yön, onlara göre adanın bulunacağı yön değildi. </p><p class="calibre2">
Ama, çocuğun söylediği de doğruydu. O yönde, ta uzaklarda, karaya benzer biçimsiz bir karaltı vardı. </p><p class="calibre2">
Denizden fırlayıp çıkmış, kirli, siyaha çalan bir adaya benziyordu. Orhan Ata oraya uzun uzun baktı: </p><p class="calibre2">
— Hayır, dedi kendinden emin bir sesle, bu bir ada değil. Küçük Memeye varmamız için, tuttuğumuz yöne, dosdoğru batıya gitmemiz gerekir. Bu görünen şey aksi yönde. Bir ada değil o, bana öyle geliyor. </p><p class="calibre2">
 da aynı düşüncedeydi: </p><p class="calibre2">
</p><p class="calibre2">
_— Buralarda hiç öyle bir ada yoktu, hiç görmedik. Küçük Meme'nin sol tarafta olması gerek. Bu görünen şeyin ne olduğunu bilmiyorum. </p><p class="calibre2">
— Bu bir sis ya da tuhaf bir bulut olmasın? dedi Emrayin, yuvarlanıp gelen koca bir dalga diyeceğim ama kımıldamadan duruyor. </p><p class="calibre2">
Orhan Ata emin konuştu: </p><p class="calibre2">
— Evet öyle. Ama nedir bu? Sis mi, bulut mu? Ancak yanına gidince anlaşılır, ama uzak. Bir ada olmadığı kesin... Eğer sis ise, işimiz zor... </p><p class="calibre2">
Emrayin küreklere asılırken fikrini söyledi: </p><p class="calibre2">
— Pek önemli sayılmaz, tabiî rüzgarın yönü değişmezse. Şimdilik kımıldamadan duruyor yerinde. Me olduğu pek önemli değil, o tarafta işimiz yok bizim... </p><p class="calibre2">
Kirisk gördüğü şeyin ada olmayışına, belirsizliğine önce üzüldü ama sonra unuttu o olayı. </p><p class="calibre2">
Avcılar yanılmamıştı. Az sonra Küçük Meme, biraz sol yanda beliriverdi su üstünde. Bu defa şüpheleri yoktu. </p><p class="calibre2">
Burası gerçekten meme başına benzeyen ve kayalardan oluşan küçük bir kara parçasıydı. </p><p class="calibre2">
Adanın görünmesi hepsini canlandırdı. Hele Kirisk, denizin sonsuz olmadığını anlayarak daha da heyecanlandı. Yolculuğun asıl meraklı yanı şimdi başlıyordu. </p><p class="calibre2">
Orhan Ata, çocuğun başlığına dokunarak: </p><p class="calibre2">
—  İşte geldik, dedi. Ala Köpek evde kaldı ama bizi bu adaya ulaştırdı. Peşimizden gelse boğulurdu değil mi? </p><p class="calibre2">
Kirisk, şakayı anlamıştı ama yine de açıklama istedi: </p><p class="calibre2">
— Peki nasıl oluyor bu? </p><p class="calibre2">
— Köpek orada kalıp evi beklemeli. Ona ihtiyacımız var. Biz onun bulunduğu yeri hatırlayarak yolumuzu yitirmeden ulaşırız av yerine. Sen ne dersin? Ona burada ihtiyacımız olacak mı? </p><p class="calibre2">
Kirisk kendinden emindi: </p><p class="calibre2">
— Hayır, şimdi gideceğimiz yeri görebiliyoruz. </p><p class="calibre2">
— Yaa, düşün bakalım. Sen akıllı bir çocuksun, düşün de anla. </p><p class="calibre2">
Kirisk uzak bir adada Ala Köpek'in ne işe yarayacağını anlayamıyordu. </p><p class="calibre2">
— Ne işimize yarar burada? </p><p class="calibre2">
— Peki eve nasıl döneceğiz? Hangi yöne gideceğiz? Çalıştır bakalım biraz kafanı. Anladın mı? Adaya hangi yönden yaklaştığımızı iyi belle, Ala Köpek'e göre ne yanda olduğumuzu unutmazsan, dönüşte hangi yolu tutacağımızı da bilirsin. </p><p class="calibre2">
Kirisk anlamıştı, ama bunu düşünemediği için mahcup olmuş, canı sıkılmıştı. Bundan olsa gerek, biraz öfke ile sordu: </p><p class="calibre2">
— Peki, ya hava kararırsa? Gece bastırırsa, göz gözü görmezse? O zaman Ala Köpek'in nerde, hangi yönde olduğunu nasıl anlarız? </p><p class="calibre2">
Orhan Ata sakin bir sesle cevap verdi: </p><p class="calibre2">
— Hava karanlık olduğu zamanda da biliriz onun yerini. Bunun için yıldızlara başvururuz. Yıldızlar bizi hiç yanıltmaz, hep doğru yönü gösterir. Ama bunun için her yıldızın nerede olduğunu bilmen gerek. Zamanla öğrenirsin bunları. Lura ördeği burcunu biliyor musun? </p><p class="calibre2">
__Biliyorum galiba, dedi Kirisk. </p><p class="calibre2">
Böyle derken kendinden pek emin değildi. Yardıma çağırır gibi babasına baktı. Oğlunun zor durumda olduğunu anlayan Emrayin de imdada yetişti: </p><p class="calibre2">
— unutmuş olabilir, ona sadece bir defa göstermiştim, bu kadarı yetmez tabiî. Daha öğrenmesi gerek... </p><p class="calibre2">
Böyle konuşarak giderlerken adaya yaklaşıyorlardı. Kıyıları ve kayaları iyice görünmeye başlayınca onlar da adanın etrafını dolanmaya, fokların yataklarını bulmaya çalıştılar. Kirisk, fok sürüsünü ilk gören olmak için gözlerini dört açıyor, büyük bir dikkatle bakıyordu kıyılara. Ama onları görünce bağıramayacaktı, çünkü hayvanların ür-keceğini söylemişlerdi ona. Orhan Ataya göre foklar, kıyıya yakın bir yerde, kayaların üzerinde güneşleniyorlardı. Önce onların güneşlendiği yeri keşfetmeleri, sonra da görünmeden karaya çıkmaları gerekiyordu. Hiç gürültü etmeden, onları ürkütmeden yaklaşacaklardı. Ama Kirisk, dikkatle baktığı hâlde bir şey göremiyordu. Ipıssızdı kıyılar. Sadece, zamanla aşınmış taşlar, büyük kayalar vardı. Dalgalar uğultuyla kıyılara çarpıyor, beyaz köpüklerini saçıyor, buzullardan koparıp sürükledikleri buz parçalarını eziyorlardı. </p><p class="calibre2">
Kirisk bunlardan başka bir şey göremiyordu, tek canlı yoktu adada. </p><p class="calibre2">
Fokları ilk gören Mılgın oldu. Kirisk fokları görmek için dikkatle bakarken, kayık, görünmemek için, fokların toplandığı yerden uzaklaşıyordu. </p><p class="calibre2">
</p><p class="calibre2">
İhtiyar Orhan Kirisk'in hiçbir şey görmediğini anlamıştı: </p><p class="calibre2">
— Ee, söyle bakalım, gördün mü fokları? dedi. Çocuk yalan söyleyemedi: </p><p class="calibre2">
— Hayır, hiçbir şey görmedim. </p><p class="calibre2">
İJU </p><p class="calibre2">
— Bir daha yaklaşalım öyleyse, diye emretti Orhan. Onları kayaların üzerinde seçmesini öğrenmelisin, yoksa avcı olamazsın. </p><p class="calibre2">
Kürek çekenler, sakıncalı da olsa, kayığın yönünü değiştirerek fokları gördükleri yere yaklaştılar. Foklardan biri onları görecek olsa hemen tehlikeyi haber verir ve bütün sürü denize dalardı. Bereket versin görmediler. Bir sıra kayanın ardında, dağınık, biçimsiz taşların üzerine uzanmışlardı. Suya pek yakındılar. </p><p class="calibre2">
Mılgın parmağı ile gösterdi: </p><p class="calibre2">
—  Bak, şurada, kırık dişe benzeyen bir sivri kaya var, onun biraz ilerisinde de kızıla çalan bir tepecik, üzerleri buz parçalarıyla kaplı. Gördün mü? İşte onların arasına bak! </p><p class="calibre2">
Kirisk gözlerini fal taşı gibi açarak dikkatle bakarken, Mılgın ve Emrayin kürekleri hafifçe oynatarak kayığı olduğu yerde tutmaya çalışıyorlardı. Kirisk birden o su hayvanlarının sırtlarını, sonra koca gövdelerini ve kuyruklarını fark etti. Kül rengi, biraz alacalı, parlak sırtları hiç kımıldanmıyordu. Alışkın olmayanlar uzaktan bakınca onları kaya zannederlerdi. </p><p class="calibre2">
Çocuk büyük bir heyecana kapıldı, işte şimdi başlıyordu asıl macera: İşte foklar! İşte deniz hayvanları, gerçek foklar! Büyük av başlayacaktı şimdi! </p><p class="calibre2">
Hele kıyıya yanaşıp karaya çıktıkları zaman, Kirisk heyecandan, sevinçten, hayranlık duymaktan yerinde duramıyordu. Cesurdu da. Bu anda cesur olmanın önemini çok iyi hissediyordu. Avcıların çok mükemmel bir iş </p><p class="calibre2">
birliği içinde hareket edişlerine de hayrandı: Kıyıya nasıl ustalıkla yanaştıklarına, Emrayin ve Orhan Atanın kayığı çarptırmadan ve kımıldatmadan nasıl durdurduklarına, Mılgın'ın çakılların üzerine sıçrayışına, atılan ipi omzundan geçirip kayığı çekişine, babasının tüfekleri kavrayıp sahile atlamasına, her şeye hayranlık duyuyordu. </p><p class="calibre2">
Kirisk de ihtiyarın yardımıyla kıyıya atladı ama yine de dalga ayağını ıslattı. Bu dikkatsizliği yüzünden babası alçak sesle azarladı onu. </p><p class="calibre2">
Orhan kayığı tutmak için orada kalmıştı. Kıyının hemen yakınında idi. üçü -Emrayin, Mılgın ve Kirisk- fokların bulunduğu tarafa süratle ilerlediler, içgüdülerine uyarak eğiliyor, kıyıdan ve kayadan kayaya atlayarak gidiyorlardı. Kirisk, onlardan geri kalmamaya çalışıyordu. Kalbi, kafesinden fırlayacakmış gibi çarpıyor, gurur ve heyecandan sarhoş oluyor, başı dönüyordu. </p><p class="calibre2">
Ah onu şimdi, büyük avcılarla deniz hayvanlarına doğru ilerlerken Deniz Kızı Oymağı'nın öbür insanları da görebilselerdi! Annesi görse, "Oğlum büyük bir avcı olacak, oymağı besleyecek." diye nasıl da gururlanırdı! </p><p class="calibre2">
Hep beraber oynadığı, ama artık oynayamayacağı kız arkadaşı Muzluk da görmeliydi onu... Ah bir görseydi! </p><p class="calibre2">
Onun, herkesin bildiği Ala Köpek Dağı'ndan uzakta, bilinmeyen sahillerde, fokların saklandığı kayaların arasına doğru nasıl ilerlediğini bir görse, ah bir görseydi! Tüfekleri babası ve Mılgın taşıyorlardı ama, olsun! </p><p class="calibre2">
Vakti gelince, babası tüfeği tutuşturacaktı eline, buna söz vermişti. </p><p class="calibre2">
Foklara epeyce yaklaştıktan sonra sürünerek ilerlemeye başladılar. Tabiî Kirisk de sürünüyordu. Sivri taşların, pürtüklü buzların üzerinden sürünerek ilerlemek hiç de kolay değildi, ama Kirisk, böyle yapmaları gerektiğini çok iyi anlıyordu.   • </p><p class="calibre2">
Soluya soluya, kan ter içinde sürünerek ilerliyor, ara sıra başlarını kaldırıp, çevreye göz atıyorlardı. Artık nişan alıp ateş edecekleri yere gelince durdular, ses çıkarmadan çok kısa bir süre beklediler. </p><p class="calibre2">
Kirisk o anı, o ilkbahar gününü, denizin enginlerinde kaybolmuş o buzlu, kayalık adacığı, hayatı boyunca unutamayacaktı. Çılgın bir gücün koparıp her tarafa saçtığı koyu kızıla çalan vahşi kayaları, üzerinde yattığı ve henüz çözülmemiş pürtüktü buzlarla kaplı bu çıplak ve ıssız adayı, babasının ve Mılgın'ın nişan almaya hazırlanışlarını ve önlerinde, denizin yakınında, fırtınaların parçaladığı yosunlu, biçimsiz taşların arasında, hiçbir şeyden kuşku duymadan duran küçük bir fok sürüsünü hiç mi hiç unutamayacaktı. Ve oraya toplanan hayvanların üzerinde, adanın üzerinde, denizin üzerinde, ilk silah atışını bekler-miş gibi donup kalmış </p><p class="calibre2">
görünen hafif sisli o gökyüzünü de unutamayacaktı. </p><p class="calibre2">
Kirisk, babasının verdiği tüfeği doğrultup omzunu dipçiğe yapıştırırken "Vurabilsem, ah vurabilsem!" diye düşünüyordu. </p><p class="calibre2">
Gururluydu. Nice zamandır beklediği o anda, kendini anlı şanlı bir avcı olarak görüyordu. Birden, güneşte biraz ısınmak umuduyla gelip, ağır, hantal ama semiz vücutla-nyla taşlı çukura uzanıp yatan fokların işkilsiz, savunmasız olduklarını da düşünüp durakladı. Ama, bir anlık duraksama idi bu. Hemen kendisinin bir avcı olduğunu, oymağın kendisinden bir şeyler beklediğini hatırladı. Fok balıklarının eti ve yağı olmazsa, köy aç ve sefil kalırdı. Hatta, kendini göstermek için ilk atışı onun yapması gerektiğini de düşündü. Kesin bir kararlılıkla, babasının ona öğrettiği gibi, hayvanın sol yüzgecinin altına, ama hafifçe yukarı nişan aldı: O nokta, sırtı benekli koca bir fok balığının kalbi idi. Ama hayvan tehlikeyi sezmiş, kuşkulu hareketler yapmaya başlamıştı. </p><p class="calibre2">
Oysa hiçbir şey görmüş değildi, rüzgar denizden estiğine göre avcıların varlığını da anlamış olamazdı. Bu durumda Kirisk, daha iyi nişan almak için hafifçe yana kaymak istedi, çünkü önündeki tümsek tam nişan almasını biraz engelliyordu. Çok sessiz, dikkatli olmalıydı yer değiştirirken. Öyle yapmak isterken dirseğinin altından bir taş yuvarlandı ve yokuşta öbür taşlara çarparak ses çıkardı. Nişan aldığı fok da bunu duyunca, kısa ama keskin bir ses çıkardı. Sürü hemen hareketlendi, cıyak cıyak sesler çıkararak, hızla denize kaymaya başladı. Ama o anda, hayvanlar denize ulaşmadan bir tüfek patladı ve sürünün kenarındaki koca bir fok yere devrildi. Ateş eden ve durumu kurtaran Mılgın idi. Kirisk çok fena bozuldu, şaşırıp kaldı. </p><p class="calibre2">
— Ateş et, durma! diye bağırdı babası. </p><p class="calibre2">
Ateş etti ve patlama kulağının zarını patlattı sanki. </p><p class="calibre2">
İşitmez olmuştu. Avını vuramadığı ve onun hatası yüzünden fokları kaçırdıkları için utancından yerin dibine batacaktı neredeyse. Ama babası ona hemen bir fişek uzattı: </p><p class="calibre2">
— Doldur ve hemen ateş et! </p><p class="calibre2">
Tüfeği doldurup boşaltmak ona çocuk oyuncağı geliyordu, bunu çoktan öğrenmişti ve daha kolay bir şey yoktu onun için. Ama, işte şimdi, bu çok kolay işi beceremiyor-du bir türlü. Tüfeğin sürgüsü tutukluk yapıyor, açılmıyordu. Bu sırada Mılgın diz çöküp iki el daha ateş etmiş, foklardan biri kıyıda debelenmeye başlamıştı. </p><p class="calibre2">
Avcılar koştular. Sürü denize dalıp dağılmış, kıyıda kalan yaralı hayvan suya ulaşmak için can havliyle çırpınıyordu. Avcılar tam ona ulaştığı sırada, ardında bir kan izi bırakarak suya daldı. Şimdi hayvanın perdeli ayaklarını hareket ettirerek dibe daldığını görüyorlardı saydam suda. Korkudan fal taşı gibi açılan gözleri, ensesinden kuyruğuna kadar uzanan leylak rengindeki sırt çizgisi de çok net görünüyordu. Mılgın, tekrar doğrulttuğu tüfeğini indirdi. Yaralı foka ateş etmesinin anlamı yoktu. </p><p class="calibre2">
—  Bırak gitsin, denizde boğulacak nasıl olsa! dedi Em-rayin. </p><p class="calibre2">
Kirisk'in soluğu kesilmiş, ayakta donakalmıştı. utancından eziliyor, kendine kızıyordu. Hiç beklemediği bir sonuçtu bu. Merde kalmıştı anlı şanlı avcılığı! </p><p class="calibre2">
Ağzını açıp tek kelime söylemedi, ağlamamak, gözyaşı dökmemek için kendini zor tuttu. Çok üzülüyordu. </p><p class="calibre2">
Mılgın vurduğu fok balığını kesmeye koyulurken onu avutmaya çalıştı: </p><p class="calibre2">
— Zararı yok, daha çok fırsat geçecek eline, üçüncü Me-me'ye gideceğiz, orada çok fok var. </p><p class="calibre2">
— Biraz telaşlandım, acele ettim... dedi Kirisk. Ama babası sözünü kesti: </p><p class="calibre2">
— Sıkma canını, insan ilk atışta avcı olamaz. Sen nişan almasını çok iyi biliyorsun, başaracaksın, nice nice foklar vuracaksın ileride. </p><p class="calibre2">
Kirisk sustu. Büyükleri beceriksizliğini yüzüne vurmadıkları için onlara minnet duyuyordu. Bundan sonra nişan alırken acele etmeyecek, başka hiçbir şey düşünmeyecek, babasının öğrettiği gibi, soluğu ve gözü tam gez ve arpacık üzerinde durunca çekecekti tetiği. Böyle yapacağına dair söz verdi kendisine. </p><p class="calibre2">
Vurulan fok büyüktü, ağırdı ve canlıymış gibi hâlâ sıcaktı. Mılgın hayvanın karnını yararken sevinçle "Görüyor musun?" diyordu "Çok büyük bir hayvan bu. Yağının kalınlığı tam dört parmak!" </p><p class="calibre2">
Kirisk üzüntüsünü unutmuş, canla başla onlara yardım ediyordu. Bu sırada Emrayin kayığı çekmek için Orhan Atanın yanma gitti. </p><p class="calibre2">
Az sonra yanlarına gelen ihtiyar düşünceli, telaşlı görünüyordu: </p><p class="calibre2">
— Elinizi çabuk tutun, hava bozacak! dedi. </p><p class="calibre2">
Başını kaldırıp gökyüzüne bakarak kendi kendine mırıldandı: </p><p class="calibre2">
— Hiç hoşuma gitmiyor havanın bu hâli. </p><p class="calibre2">
Hayvanın yalnız yüreğini ve karaciğerini bırakarak içini boşalttılar, sonra onu bir sırığa bağlayarak kayığa doğru sürüklediler. Kirisk de tüfekleri alıp peşlerinden gitti. </p><p class="calibre2">
İhtiyar kıyıda, kayığın yanında bekliyordu onu. Avdan memnundu. </p><p class="calibre2">
— Korung (Koruyucu, Tanrı) nasıl sevindiğimizi, minnettarlığımızı duysun. Başlangıç için hiç de fena değil. </p><p class="calibre2">
Böyle derken büyük şölen için av bıçağını hazırlıyordu. Avdan sonra yapılacak önemli işin sırası gelmişti şimdi: Hayvanın karaciğerini av yerinde, çiğ olarak yiyeceklerdi. Orhan Ata hayvanın karaciğerini çıkardı, dilimlere ayırdı. Avcılar biraz tuzlayarak, ağızlarını şapırdata şapırdata, büyük bir iştahla yediler. Karaciğer nefisti: Lezzetli, sıcak-, besleyici. Dillerine güzel bir tat vererek ağızlarında eriyi-veriyordu. Kirisk'in bir düşü gerçekleşmişti: O şimdi tam bir erkekti, avın karaciğerini çiğ çiğ yiyordu! </p><p class="calibre2">
— Daha ye, çok ye! diyordu Orhan Ata. Geceler soğuk olur, donarsın. Ama bu karaciğer ısıtır seni. Bütün hastalıklar için bundan iyi ilaç yoktur. </p><p class="calibre2">
Evet, çok güzeldi karaciğer. Karınlarını iyice doyurunca susadılar. Su, kayıktaki küçük fıçıdaydı. </p><p class="calibre2">
Herkes doyduktan sonra, Emrayin gökyüzüne baktı, biraz tasalandı: </p><p class="calibre2">
—  Foku parçalamaya gerek var mı, öylece götürsek? dedi. </p><p class="calibre2">
—  Evet, sonra yaparız o işi. üçüncü Meme'ye çıkınca, yatmadan önce bir çay yaparız. Şimdi binelim kayığa. </p><p class="calibre2">
Avcılar hareketlerinden önce toprağın hakkını vermeyi de unutmadılar. Fok balığının yüreğini ince dilimlere ayırarak ve dualar mırıldanarak yere serptiler. Böylece adanın efendisinden (ilahından) gelecek seferde de kendilerine şans vermesini, yardım etmesini istemiş oluyorlardı. Bundan sonra denize açıldılar. </p><p class="calibre2">
Şimdi Küçük Meme gerilerde kalmıştı. Kasvet veren suların ortasında yitip gitmiş bir öksüz gibi görünen ıssız ve yalnız adacık, onlarda bir acıma duygusu uyandırıyor, üzüntü veriyordu. Orta Meme'ye gidiyorlardı. Güneş </p><p class="calibre2">
epeyce uzaklaşmıştı. Kürekçiler asılıyor, gece basmadan Orta Meme'ye varmak istiyorlardı. Orada kayığı bir kuytuya sokacak, geceyi geçireceklerdi. Küçük Meme artık görünmez olmuştu, Orta Meme ise henüz görünürlerde değildi. Şimdi yine dört yanlarını sular kuşatmıştı. </p><p class="calibre2">
Onlar avla meşgulken deniz hissedilir şekilde değişmişti. Dalgalar daha sık, daha şiddetliydi şimdi. Aynı yöne akmaktaydılar ama rüzgar biraz dönmüştü. Kayık da daha çok sallanıyordu. Avcıları asıl kaygılandıran, gökyüzünün, havanın durumuydu. Neydi bu durumun anlamı? </p><p class="calibre2">
Bu mevsimde böyle şeyler olmazdı. Anlaşılır gibi değildi. Nereden geldiği bilinmeyen rahatsız edici bir şeyler uçuşuyordu havada. Gökyüzünü beyaz, akışkan bir tül kaplıyordu. Sanki, uzaktaki bir orman yangınından çıkan yoğun duman oralarda gökyüzünü kaplamış ve rüzgar en yükseğe çıkan dumanlan getiriyordu bulundukları yere. Bu hafif sis, azıcık gökyüzünü kaplamıştı, başka bir zarar vermiyordu ama, avcıların suratı asık, kaşları çatıktı. </p><p class="calibre2">
Orhan Ata etrafa göz atarak homurdandı: </p><p class="calibre2">
— Nereden çıkageldi bu sis? </p><p class="calibre2">
Kürekçilerin kasları gerilmişti, sinirliydiler. Küreği her çekişte Orta Meme'nin görünüvermesini bekliyorlardı. </p><p class="calibre2">
Orası, o üç adanın en güvenli, kalmak için en uygun adaşıydı. </p><p class="calibre2">
Bir ara hava hafifçe aydınlandı, denizin ta bir ucunda, belki dünyanın öbür ucunda, güneş kendini gösterdi. </p><p class="calibre2">
Öylesine uzak ve silikti. Gözleri kamaşmadan bakabiliyorlardı ona. Solgun kızıl ışıklarıyla sisi deliyordu, çok belirliydi, ama çok uzaklarda ve sönmek üzereydi. Gökyüzü yarı aralanmıştı sanki. Şimdi evrende yine ışık ve sessizlik vardı. Bu kadarı gerginliği gidermeye, kürekçilerin neşelerini bulmalarına yetmişti. Şimdiden Orta Meme'nin onlara sunacağı sığınakta dinleneceklerini düşünüp keyifleniyorlardı. </p><p class="calibre2">
Orhan, yanı başında oturan Kirisk'in omzuna hafifçe vurarak onu yüreklendirdi: </p><p class="calibre2">
—  Biraz daha sabredersen Orta Meme karşımıza çıkacak. </p><p class="calibre2">
Çocuk epeyden beri susamıştı ama dişini sıkıyor, dayanıyordu. Babasının koyduğu yasağa, saf çocuk güveniyle uymaktaydı. Bir gün önce babası ona, denizde en az bulunan şeyin içme suyu olduğunu, evdeki gibi canı istediği zaman ve istediği kadar su içemeyeceğini söylemişti. Değil denizde, o üç adada bile bir damlacık içilecek su bulunmazdı. Kayığı da su ile dolduramazlardı ya! Herkes ne zaman içerse o da o zaman içecekti. </p><p class="calibre2">
Güneşin uzaktan biraz görünüp havanın aydınlanması üzerine, çocuk, Orhan Atanın keyiflendiğini anlamıştı. </p><p class="calibre2">
Cesaretini toplayıp gülümseyerek ve yan gözle babasına da bakarak: </p><p class="calibre2">
— Alkış (dede), öyle susadım ki! dedi. </p><p class="calibre2">
— Yaa, susadın demek, diye gülümsedi Orhan. Yediğimiz karaciğerden sonra susarsın elbet. Anlaşıldı, ama hepimiz susadık galiba? </p><p class="calibre2">
Emrayin ve Mılgın, oturdukları yerde, "evet" anlamında başlarını salladılar. Kirisk buna sevindi. Çünkü yalnız kendisi değildi susayan. </p><p class="calibre2">
— Pekala, öyleyse tadalım şu suyu. Sonra da pipomuzu çekeriz birkaç nefes! </p><p class="calibre2">
Bundan sonra ihtiyar dümeni bağladı, kayığın dibindeki su fıçısını çıkardı, onu yanına koyup sağlamca oturdu, sonra da kalaylı bakır bir maşrapayı usul usul doldurdu. Su serin, tertemizdi. Ala Köpek Dağı'nın denize bakan yamacındaki bir pınarın suyu idi bu. Her zaman berrak, içimi hoş bir su idi. Bu yörenin en iyi suyu. Yazın biraz taze ot ve toprak kokardı. Kirisk, maşrapayı fıçının akıtma deliğinin altına tutuyor, ihtiyar da dolduruyordu. </p><p class="calibre2">
</p><p class="calibre2">
Öyle susamıştı ki, can atıyordu bir an önce susuzluğunu gidermek için. Maşrapa yarı olunca, ihtiyar tıpayı sokarak fıçının ağzını kapattı: </p><p class="calibre2">
— Haydi, iç bakalım. Sonra onlara da vereceksin, sakın dökme ha! dedi. </p><p class="calibre2">
Kirisk önce çabuk çabuk içti, sonuna doğru yavaşladı ve o zaman suyun ağaç koktuğunu, fıçı kokusunu aldığını anladı. </p><p class="calibre2">
— Gitti mi susuzluğun? </p><p class="calibre2">
— Evet. </p><p class="calibre2">
—  Ama gözlerin biraz daha istediğini söylüyor. Pekala, biraz daha vereceğim. Karaciğer çok susatır insanı. </p><p class="calibre2">
Karada olsak istediğin kadar, bir kova içerdin. </p><p class="calibre2">
Orhan Ata maşrapanın dibine biraz daha su koydu. </p><p class="calibre2">
Kirisk keyfince içip suya kandı. Büyüklerin kana kana su içtikleri zaman söyledikleri bir sözün ne kadar doğru olduğunu da anladı. "Oh, cana can katıyor!" diyorlardı büyükler. </p><p class="calibre2">
Sonra Orhan Ata kürekçilere de su verdi. Her biri için maşrapanın dörtte üçünü dolduruyor, Kirisk de onu onlara uzatıyordu. Kendisi susuzluğunu giderdiği için babasının ve Mılgın'ın istedikleri kadar su içmelerine bir itirazı yoktu. Ama Orhan Ata yine de onlara maşrapanın dörtte üçünü doldurarak vermesinin sebebini açıklamak gereğini duydu. </p><p class="calibre2">
— Sen daha küçüksün, vücudun küçük yani. Ama onlara bak, ne kadar büyükler! Hem kürek çekmek çok susatır insanı. </p><p class="calibre2">
Gerçekten de kürekçiler sularını bir dikişte bitirmişlerdi, ikinci kez su vermek gerekmişti. Orhan Ata maşrapaya tekrar su koydu ama onları uyarmaktan da geri kalmadı: </p><p class="calibre2">
— Yavaş olun çocuklar, dere boyunda değilsiniz! Emrayin ve Mılgın cevap olarak sadece gülümsediler. </p><p class="calibre2">
"Haklısın ama çok susadık işte..." demek istiyorlardı. </p><p class="calibre2">
Orhan, kendi payını da içtikten sonra başını salladı ve gülerek: </p><p class="calibre2">
— Evet, dere boyunda olsak hiç de fena olmazdı. Bu karaciğer müthiş bir şey... </p><p class="calibre2">
Piposunu doldurdu, yaktı, keyifli keyifli çekip tüttürmeye başladı. Bu zevki bir daha hiç tadamayacağını bilemezdi elbet.. </p><p class="calibre2">
Tehlikeyi ilk fark eden Kirisk oldu!... </p><p class="calibre2">
Önce şaşılacak kadar bir durgunluk oldu havada. Susuzluklarını gidermiş, keyifleri yerine gelmiş, sevinçliydiler. </p><p class="calibre2">
İlk foku avlamışlardı. Az sonra ikinci adaya varacak, yatıp dinleneceklerdi. Sabahleyin büyük av yine başlayacaktı. Av biter bitmez, hiç gecikmeden döneceklerdi, işler yolunda gidiyordu. </p><p class="calibre2">
Kayık, dalgalara bata çıka devam ediyordu yoluna. Orhan Ata dümenin başında piposunu tüttürüyor, belki Deniz Kızı'nı, sevgilisi olan Deniz Kızı'nı düşünüyordu. Emrayin ve Mılgın, özenle, keyifle asılıyor, uyumla çekiyorlardı kürekleri. Öyle güzel, öyle rahat görünüyorlardı ki, sanki hiç kuvvet harcamıyorlardı kürek çekerken. Ki-risk büyük bir hayranlık duyuyordu onlara. Çocuk sezgisiyle her birini ayrı ayrı inceliyor, düşünüyordu. Niçin olduğunu pek bilmese de onları seviyor, o anda onlarla birlikte denizde olmaktan gurur duyuyordu. </p><p class="calibre2">
Kirisk onların başka hâllerini düşünemezdi. Orhan Ata da herhalde her zaman çıkıntılı gırtlağı, uzun boynu, ağaç gövdesi gibi boğumlu uzun elleri, her şeyi anlayan ve hep sulu olan gözleriyle hep böyleydi. Başka türlü olabilir miydi hiç? Herkesin sayıp sevdiği bu ata olmasa hayat olabilir miydi? Me yaparlardı onsuz? Başka türlüsünü düşünmek çok tuhaf olurdu doğrusu. </p><p class="calibre2">
Annesi, Kirisk'in babasına benzediğini, büyüdüğü zaman tıpkı Emrayin gibi olacağını söylerdi. Gözleri, sararmış palamut rengiyle aynen babasının gözleriydi. Dişleri sağlamdı ve babasınınki gibi iki kesici dişi öne fırlamıştı. Sakalı da babasınınkine benzeyecekti: Kara, sert, gür. Babasına "Sakallı Emrayin" demeleri boşuna değildi. Kirisk daha çok küçükken, derelerde çırılçıplak yıkanırken, annesi dirseğiyle kız kardeşini dürter, "Bak, şuna bak, her şeyiyle, noktası noktasına babası." derdi. Sonra bir şeyle alay eder, bir şeyler fısıldasın kıkırdaşırlardı. Annesi, Ki-risk'le evlenen kızın hiç de hayal kırıklığına uğramayaca- </p><p class="calibre2">
ğını, her bakımdan memnun, mutlu olacağını da söylerdi. Kirisk, kendisiyle evlenecek kızın niçin hayal kırıklığına uğramayacağını, babasına benzemekle kendi karısına nasıl bir zevk verip onu mutlu edeceğini anlamaz, çok tuhaf bulurdu bu söylenenleri. </p><p class="calibre2">
İşte o adam, babası, şimdi kayığın önünde oturuyordu: Kara sakallı, beyaz dişliydi. Geniş omuzlu, kendinden emin ve her zaman dengeli. Kirisk, bir defa bile babasının kendisini dövdüğünü, bazı babaların yaptığı gibi ona acıyıp koruduğunu ve avuttuğunu hatırlamıyordu. Böyle bir şey olmamıştı. Babasının gözleri gerçekten olgun palamut rengindeydi: Tertemiz, ışıl ışıl. </p><p class="calibre2">
Babasının gerisinde, öbür iki küreği çeken Mılgın, amcasının oğluydu. Babasından iki yaş daha küçüktü. Ama, sanki Mılgın babasının yeğeni değilmiş gibi, ona hiç benzemiyordu. Bir defa, hemen hemen hiç kıl yoktu yüzünde, sakalında. Var olan birkaç kıl ise, mors balığının bıyıkları gibi dimdik duruyordu. Kendisi de bir mors balığına benziyordu zaten. Clyuşamadığı kişilerle tartışmayı, kavgayı severdi. Hakarete, altta kalmaya hiç dayanamazdı. Bir defa, dışarıdan gelen bir satıcı ile tartışmış, sonunda bu satıcıyı zor kurtarmışlardı onun elinden. Bütün köy satıcıdan özür dilemişti. Mılgın'la başa çıkmak kolay değildir. Boyu küçük olsa da, bir kütüğe benzese de, çok çevik ve güçlüydü. Hiç ödün vermez, her şeyde dobra dobra hareket ederdi. O gün de kütük gibi sarhoştu. "Ona haklı olduğumu kanıtlayacağım!" diye üstüne üstüne varıyordu adamın. </p><p class="calibre2">
Aralarında Emrayin de bulunan birkaç kişi zor tutmuşlardı onu. İşte o zaman onun bir ayı kadar güçlü olduğunu anlamışlardı. Kirisk ona Mılgın akay (ağa, amca) derdi. Babasıyla çok iyi arkadaştılar ve ava hep beraber giderlerdi. Onlar birbirlerine, herkes de onlara çok güvenirdi. Mılgın'ın oğlu çok küçüktü, henüz yeni yeni yürümeye başlamıştı. Oğlundan büyük iki de </p><p class="calibre2">
142 </p><p class="calibre2">
kızı vardı. Kirisk onları kollardı. Hele bir dokunsunlardı onlara! Bu kızlar sık sık kardeşi Psulk ile oynamak için evlerine gelirdi. Annesi de çok severdi bu kızları. </p><p class="calibre2">
Ama, bütün kızların en güzeli, hiç kuşkusuz Muzluk idi. Me yazık ki büyüdüğü zaman onu, çevredeki köylerden birine gelin göndereceklermiş. Belki vermezlerdi. Ah vermezlerse!... </p><p class="calibre2">
Karada iken Kirisk böyle şeyleri pek az düşünürdü, ama şimdi uzaktaydı. Evvelce hiç önem vermediği basit olaylar burada, evvelce bilmediği heyecanlı bir anlam kazanıyordu. </p><p class="calibre2">
Birden köyünü özledi. Nivihlerin Deniz Kızı Oymağfnın köyü, yani onların köyü, Ala Köpek Dağı'nın ardındaki vadide, orman kenarındaydı. Oraya gitmeyi çok istiyordu şimdi. Annesini görmeyi de çok istiyordu. Ama, doğup büyüdüğü o kıyılardan, Ala Köpek Dağı'ndan çok, çok uzaklardaydı. Özlediği o yerlerin gerçekten çok uzak olup olmadığını anlamak için şöyle başını döndürüp baktı her tarafa, işte o zaman gördü hiç beklenmedik şeyi. </p><p class="calibre2">
Denizde çok büyük iki dil uzanıyor, bunlar birbirleriyle birU şiyor ve hemen hemen ufkun yarısını kaplıyorlardı. </p><p class="calibre2">
Boz renkli bir sis duvarıydı bu ve onların üzerine geliyordu. Bu yoğun sis, denizin kararan yüzeyinde hızla dönüyor, ilerlediği gözle görülüyor ve bütün çevreyi kaplıyor, yutuyordu. Canlı gibiydi. Onları, onlarla birlikte kayığı, görünen görünmeyen her şeyi, bütün evreni yakalamak, yutmak isteyen bir devdi sanki! Sis, daha önce Kirisk'in, deniz yüzeyinde kül renkli, belirsiz bir kütle gibi gördüğü ve ada zannettiği noktadan geliyordu. İşte o kütle şimdi, gözle görülür şekilde şişiyor, büyüyor, rüzgarın itişiyle ve karşı gelinmez bir güçle sessizce onlara doğru yuvarlana yuvarlana yaklaşıyordu. Kirisk korkuya kapılarak bağırdı: 143 </p><p class="calibre2">
.— Bakın! Bakın! Şuraya bakın! </p><p class="calibre2">
Bir an şaşırıp kaldılar. O şaşkınlık sırasında kayık kendi hâline bırakıldığı için dalgalar üzerinde sallanmaya başladı. Ve hemen o anda, kalın sis duvarının altından çıkagelen büyük dalganın korkunç kükreyişi duyuldu. </p><p class="calibre2">
Bu dalga kabarıyor, kuduruyor ve sonra, aşırttığı suları çatlatarak, çatırdatarak yuvarlanıp geliyor, saldırıyordu. </p><p class="calibre2">
Orhan Ata umutsuzca bağırmaya başladı: </p><p class="calibre2">
— Çevir kayığı! Burnunu çevirin! </p><p class="calibre2">
Kürekçiler kayığın burnunu ancak çevirmişlerdi ki, koca dalga gelip çarptı kayığın burnuna. Böylece, bu ilk darbede alabora olmaktan kurtuldular. Dalga gelip geçmişti. Ama deniz hâlâ inip kalkıyor, darbenin şiddetiyle sallanıyordu. Dalga henüz uzaklaşmıştı ki, ardından o yoğun sisin geldiğini gördüler. Sürüne sürüne gelen sis iyice yaklaşınca, onun, karşı gelinmez, acımasız, korkunç ve karanlık bir güç olduğunu anladılar. </p><p class="calibre2">
— Rüzgarın yönünü belleyin! Rüzgarın yönünü! diye bağırdı Orhan. </p><p class="calibre2">
Bir anda koyu karanlığa gömülmüşlerdi. Bir sis çığı idi bu ve onları karanlık bir uçuruma yuvarlayıvermişti. Göz açıp kapayıncaya kadar bir evrenden başka bir evrene geçmişlerdi sanki. Her şey yok olmuştu. Ne gökyüzü görünüyordu, ne deniz, ne de kayık. Birbirlerinin yüzlerini bile göremiyorlardı. İşte o andan itibaren bir an bile rahat nefes alamadılar, durup dinlenmediler. Deniz kudurmuştu. Kayığı kaldırıp indiriyor, sonra yine daha yükseklere atıyor ve bir anda dalgaların arasında açılan bir uçuruma gömüyordu. Su serpintileri elbiselerini sırılsıklam yapmış, ağırlaştırmıştı. Ama asıl kötüsü, bu yoğun siste hiçbir şeyi, hiçbir yeri görememeleriydi: Denizde neler vardı, neler oluyordu, ne yapmaları gerekirdi? Yapabile- </p><p class="calibre2">
</p><p class="calibre2">
çekleri ve yaptıkları tek şey, el yordamıyla, görmeden, ne pahasına olursa olsun, kayığın devrilmesini önlemeye çalışmaktı. Artık onu belli bir yöne sevk etmek mümkün değildi, onun akıbeti coşkun dalgaların insafına kalmıştı ve bu durdurulmaz dalgalar da onu rastgele bir yöne atıyordu. Kimse bilemezdi bu durumun ne kadar süreceğini. </p><p class="calibre2">
Kirisk, denize açılan avcıların fırtınaya yakalanıp kaybolduklarını ve bir daha hiç dönmediklerini çok duymuştu. </p><p class="calibre2">
Böyle zamanlarda kadınlar, çocuklar, herkes, belki gelirler umuduyla, Ala Köpek Dağı'nın yamacında ateş </p><p class="calibre2">
yakarak günlerce beklerlerdi... O zaman, denizde yitip gitmenin ne korkunç bir şey olduğunu gözünde pek canlandı-ramamıştı. Korkunç olduğunu düşünmek şöyle dursun, bu zararsız, dilsiz kış ziyaretçilerinin birden meydana çıkıp, süt renginde bir örtü gibi evreni sessizce kaplamasını zevkle seyrederdi. Yeryüzündeki her şey, saydamlaşıp havalanmış, orada donup kalmış gibi gelirdi ona. Bazen bu durumlarda periler âleminden bir görüntü bekler ve o zaman anlaşılmaz bir yılgınlık duyar, yüreği sıkılırdı. Bu sisin her yerde ortaya çıkabilen korkunç bir düşman olabileceğini düşünemezdi. Kıvrılıp bükülerek kayan, sonra açılan, tekrar sarılıp toplanan sis hortumları, kudurmuş denizin üzerinde giden bir yılanın hareketlerini hatırlatıyordu ona... </p><p class="calibre2">
Kirisk, Orhan Atanın ayakları arasında büzülüp kalmıştı. Oturduğu yene sımsıkı sarılıyor ve korkudan titriyordu. </p><p class="calibre2">
Orhan Ata çocuğun kulağına: </p><p class="calibre2">
— Bana tutun! Sıkı tutun! diye bağırdı. </p><p class="calibre2">
Çocuğa söyleyebileceği, onun için yapabileceği bundan başka bir şey yoktu zaten. </p><p class="calibre2">
Aralarından hiçbirine, hiçbir konuda ayrıcalık yapamazlardı. Doğanın amansız güçleri karşısında eşittiler. Hatta Kirisk bağırıp çağırmaya başlasa, babasını yardıma ça-ğırsa, Emrayin yerinden bile kımıldamazdı. Çünkü o ve Mılgın, coşkun dalgalar arasında kayığın burnunu dalgaya karşı tutmak, alabora olmamak için, anında gerekli manevrayı yapmak zorundaydılar. Bunu başarmak için de olanca güç ve dikkatlerini veriyorlardı. </p><p class="calibre2">
Dalgalar, karşı gelinmez güçleriyle kayığı kaldırıp sisin koyu karanlığına atıyorlardı. Orhan Ata onu belli bir yönde ve dengede tutabilmek için sağa sola dümen kırıyordu ama, fırtına gittikçe şiddetini arttırıyor ve bu yüzden bunun pek yararı olmuyordu. </p><p class="calibre2">
Vakit gece yarısı olmalıydı. Hiç de kolay değildi yoğun siste zamanın akışını anlamak. Sadece karanlığın daha da koyulaşmasından anlıyorlardı gecenin geldiğini. Eşit olmayan güçler arasında geçen mücadeleyi, işte bu zifiri karanlıkta, yorgun, bitkin olarak sürdürüyorlardı. Yine de yılmıyor, sisin, ansızın geldiği gibi yine birdenbire açılacağı umudunu yitirmiyorlardı. Bir ara bu umut gerçekleşir gibi oldu. Fırtına birden hızını kesmişti sanki. Çalkantı hafifler, dalga vuruşları azalır gibi olmuştu. Ama onları kuşatan zifiri karanlık devam ediyordu: Yoğun, kapkara. </p><p class="calibre2">
Denizin gürültüsünü bastırarak sesini ilk duyuran Orhan Ata oldu: </p><p class="calibre2">
—  Hey! Sesimi duyuyor musunuz, benim, ben! Kirisk benim yanımda! </p><p class="calibre2">
—  Evet, biz de yerimizdeyiz! dedi Emrayin boğuk bir sesle. </p><p class="calibre2">
— Hanginiz hatırlıyor fırtınanın yönünü? </p><p class="calibre2">
— Ne yararı olacak! dedi Mılgın sinirli bir ses tonuyla. </p><p class="calibre2">
İhtiyar sustu. Gerçekten şu anda rüzgarın yönünü bilmenin hiçbir yararı olmazdı. Ne tarafa süründüklerini, nerede bulunduklarını, nirengi noktası olarak kullanabilecekleri adaların ne kadar uzağında olduklarını bilmeleri imkansızdı. Belki, Cİç Memeler'i bir daha hiç göremeyecekleri kadar uzağa düşmüşlerdi. İhtiyar işte bunun için sustu ve kara kara düşünmeye başladı. Şans sayabilecekleri tek şey, kaderin tek lütfü, dalgaların kayığı adalardan uzaklaştırması ve böylece kayalara çarparak parçalanmaktan kurtulmuş olmalarıydı. Ama adaları ve yıldızları görmeden, sisin ve karanlığın ortasında yönlerini nasıl bulurlardı! Orhan Ata çaresizdi, umutsuzdu. Ama yine de bir süre sonra bağırdı: </p><p class="calibre2">
—   Kayığın  burnunu  çevirdiğiniz  zaman esen  rüzgar Tlangila* idi. </p><p class="calibre2">
Kimse cevap vermedi ona. Kürekçiler bunu düşünecek durumda değildiler şimdi. Onların başka işleri vardı. </p><p class="calibre2">
Orhan Ata yine sustu. Onun ayakları dibinde büzüşüp duran Kirisk korkudan tir tir titriyordu. İhtiyar, kürekçile-re seslendi: </p><p class="calibre2">
— Biz Kirisk ile kayığın suyunu boşaltacağız, siz sıkı durun! </p><p class="calibre2">
Böyle dedikten sonra eğilip karanlıkta çocuğu tuttu, her tarafına dokunup bir şeyi olup olmadığını anlamaya çalıştı, onun sapasağlam olduğunu anlayınca konuştu: </p><p class="calibre2">
</p><p class="calibre2">
— Kirisk, korkma sakın. Şimdi çamçakla kayığın suyunu boşaltacağız, bunu yapmazsak büyük iş açar başımıza, tehlikeli olur. Ama yalnız bir çamçağımız var, tamam, işte buldum onu. Sen de maşrapayı al, hiç yoktan iyidir... </p><p class="calibre2">
Aldın mı? Me yapacağını anladın mı? </p><p class="calibre2">
*    Güneydoğudan esen, kuvvetli, soğuk bir deniz rüzgarı. </p><p class="calibre2">
— Anladım ata. üzün sürecek mi? Korkuyorum. </p><p class="calibre2">
—  Ben de korkuyorum oğlum; ama biz erkeğiz, böyle şeyler başımıza gelebilir işte. </p><p class="calibre2">
— Batmayız değil mi Ata? </p><p class="calibre2">
—  Hayır. Batarsak bile kaderimize razı olacağız, kader değişmez... Haydi şimdi bir elinle bana tutun, öbür eline de maşrapayı aL İyi ki Orhan Ata çabuk toparlanmıştı. Fırtınanın biraz hafiflemesinden yararlanarak kayığın dibine dolan suları attılar. Bu işi el yordamıyla yaparken, ihtiyar adam, su fıçısıyla ilgili olarak çocuğun elinden tutup şunları söyledi: </p><p class="calibre2">
—  Bak Kirisk, işte bizim su fıçımız, şurada. Tuttun mu onu? İyi. Sakın unutma: Başımıza ne gelirse gelsin bu fıçıyı koruyacaksın. Bir şey olursa ona sımsıkı yapış ve hiç bırakma. Su fıçısını yitirmekten, susuz kalmaktansa ölmek daha iyidir! Anladın mı yavrum? Kimseye güvenmeyeceksin, anlıyor musun? </p><p class="calibre2">
Çocuğa bunları söylemekle çok iyi etmişti, çünkü çok geçmeden bunun yararı ve önemi anlaşılacaktı. </p><p class="calibre2">
Fırtına biraz hafifledikten sonra tekrar şiddetlendi. Şimdi daha da kudurmuştu, daha korkunçtu. Sanki gecenin karanlığından, karanlık ve sisten hiçbir şey göremeyen bu insanların güçsüzlüğünden yararlanmak istiyordu. </p><p class="calibre2">
Kısa süre yavaşlamasının acısını çıkarmak, bunun bedelini ödetmek için, dalgalar daha coşkun, daha azgın saldırıyordu kayığa. Orhan Atanın kayığını yine döndürmeye, her yanından acımasızca saldırarak savurmaya başladılar. Şarıl şarıl doluyordu sular kayığa. Gittikçe daha çok gömülüyorlardı. Orhan Ata diz çökmüş, elindeki çamçakla durmadan su boşaltıyordu ama boşuna. İşte o sırada kürekçiler korkuyla ve umutsuzca bağırdılar: </p><p class="calibre2">
— Kayıktaki her şeyi atın! Batıyoruuz! Atın her şeyi! </p><p class="calibre2">
Kirisk çok korkuyor ve ağlıyordu. Ama onu işiten, ona aldıran yoktu. Arkada bir yere büzülmüş olan çocuk su fıçısına sımsıkı sarılmış, bırakmıyordu. Onu kucaklarken hüngür hüngür ağlamış, ihtiyarın söylediklerini, en önemli şeyin, ne pahasına olursa olsun bu fıçıyı korumak olduğunu hatırlamıştı. Batmakta olduklarını da anlamıştı ama Orhan Atanın söylediğini yapıyordu: Fıçıyı asla bırakmayacaktı. </p><p class="calibre2">
Yarı yarıya batmış kayığı bir an önce kurtarmalıydılar. Orhan Ata ve Emrayin, ellerine geçen her şeyi denize atarlarken, Mılgın da kayığın alabora olmasını önlemek için insanüstü bir çaba gösteriyordu. Başka çareleri yoktu zaten. Tüfekleri, zıpkını, ip kangallarını, her şeyi, hatta Orhan Atanın teneke çaydanlığını da attılar. En zoru, vurdukları fok balığını atmak oldu. Suyla iyice şişmiş, kaygan, ağır gövdeyi güçlükle kaldırıp kayığın kenarından yuvarlamaya çalışıyorlardı. Oysa, onun için gelmişlerdi o ıssız adalara. Boğuk sesler çıkararak, küfürler savurup lanetler okuyarak, bin güçlükle o ağır gövdeyi kayığın üstüne çıkarıp denize ittiler. Bu kargaşadan, denizle göğüs göğüse yaptıkları bu mücadeleden sonra, ağır yükten kurtulan kayığın birden hafifleyip yükseldiğini, rahatladığını hissettiler. Batmalarını önleyen de belki bu olmuştu. </p><p class="calibre2">
Kendine ilk gelen Orhan Ata oldu. O ıssız, beyaz boşlukta, nerede bulunduğunu hemen anlayamadı. Çevresini kuşatan, hiçbir şey göstermeyen bulanık hareketsizliğin ne anlama geldiğini birden kavrayamadı. Sisti bu. </p><p class="calibre2">
Bütün okyanusu kaplayan, hiç kımıldamadan sessizce duran Büyük Sis idi. Büyük Sis'in kımıltısız ve en suskun anıydı...                                                             * </p><p class="calibre2">
Gözleri biraz alışınca karanlıklar arasında kayığı ve içindeki insanları gölge-görünümler hâlinde fark etmeye başladı. Emrayin ve Mılgın her zamanki yerlerinde, küreklerin yanındaydılar. O fırtına gecesinin öldürücü iş-kencesiyle, bitmiş, yığılıp kalmışlardı. İslık çalar gibi hırıltılı nefes alışları duyulmasa, öldüklerini sanabilirdi. </p><p class="calibre2">
Kirisk yine ayaklarının dibindeydi, su fıçısına sarılmış yatıyordu. Soğuk ve rutubetin iliklerine işlediği besbelliydi, ihtiyar ona acıdı, ama elinden ne gelirdi! </p><p class="calibre2">
O korkunç gecede olanlardan sonra bulunduğu yere yığılıp kalmış, ak saçlı başını öne eğmiş, öylece duruyordu. Her yanı ağrılar içindeydi. Boğumlu uzun kolları ip gibi sarkmıştı iki yanına. Geçen ömründe nice güçlüklerle, nice olaylarla karşılaşmıştı, ama böyle büyük bir felaketi o bile görmemişti o güne kadar. </p><p class="calibre2">
Bulundukları yer hakkında hiçbir fikri yoktu. Fırtına onları nereye savur-muştu, karadan çok mu uzaktaydılar, bildikleri denizde mi, yoksa okyanusta mı idiler? Fırtınadan beri ne kadar zaman geçtiğini bile bilemiyordu. </p><p class="calibre2">
Kımıldamadan duran o yoğun siste geceyi gündüzden ayırmak imkansızdı. Ama, fırtınalar genellikle sabaha karşı dinerdi. Öyleyse, vakit gündüz olmalıydı, belki öğleden sonrasıydı. </p><p class="calibre2">
</p><p class="calibre2">
İhtiyar Orhan, hâlâ hayatta olmalarını bir mucize sayarak şükretse de, cesaretini yitirmişti, üzülüyordu, işe yarayacak ne varsa, yüzlerce samur postu vererek gezici tüccarlardan aldıkları tüfeklere varıncaya kadar her şeyi atmışlardı. Dört kürek ve yarısı içilmiş su fıçısından başka bir şey kalmamıştı kayıkta. Ne yapabilirlerdi, daha neler bekliyordu onları? </p><p class="calibre2">
Elbette, kürekçiler uyanır uyanmaz birlikte bir karar vereceklerdi. Ama hangi yöne gideceklerini kim bilebilirdi? Tutacakları yönü bilmekti asıl mesele. Geceyi bekleseler, gökyüzü de açık olursa, yıldızlara bakarak yönlerini bulabilirlerdi. Ama ne kadar kürek çekeceklerdi? Sonuna kadar, karaya ulaşıncaya kadar güçleri ve zamanları yetecek miydi? </p><p class="calibre2">
Nasıl bir sisti bu? Denizin üzerinde kopkoyu, kaskatı ve kımıldamadan duruyordu. Sanki sonsuz geçmişten beri ve sonsuz geleceğe kadar öyle kalacaktı. Her yer böyle miydi, gerçekten bu sis bütün evreni karanlığa gömmüş müydü? </p><p class="calibre2">
Canı su içmek ve piposunu tüttürmek istedi. Tütün konusunda durum apaçıktı: Tütün iyice ıslanmıştı, piposu kaybolmuştu. Ama su? Yiyecek? Bunları düşünmeye bile korkuyordu. Yine de şimdilik dayanabilirdi, hatta bunları hiç düşünmeyebilirdi... </p><p class="calibre2">
Deniz, ütülenmiş çarşaf gibi düzdü. Ne bir kıpırtı, ne bir dalga vardı üzerinde. Kayık olduğu yerde usul usul sallanarak duruyordu. Kürekler kendi hâllerine bırakılmış, kayığın yanlarında yüzüyorlardı. Demek ki Emrayin ve Mıl-gın, o kadar yorulmuş ve bitmişlerdi ki, kürekleri çekip kayığa almaya fırsat bile bulamadan derin bir uykuya dalıp gitmişlerdi. </p><p class="calibre2">
Nefes kadar bile rüzgar esmiyordu denizde. Hareketsizlik ve karanlık içinde her şey donup kalmıştı. Deniz duruyor, sis duruyor, kayık duruyordu. Bu durumda acele etmek gereksizdi... İlerlemek yararsızdı... </p><p class="calibre2">
İhtiyar Orhan Ata üzüntüler içinde kendinden geçti ve o da daldı derin bir uykuya. </p><p class="calibre2">
Onu dürtüp sarsarak Kirisk uyandırdı: </p><p class="calibre2">
— Ata! Ata! Susadık, çok susadık! diyordu çocuk. </p><p class="calibre2">
Orhan Ata, hırıltılar çıkararak uyandı ve üç yoldaşının kendisini beklediklerini, ataları, başları o olduğu için suyu dağıtmasını istediklerini anladı. En zor, en korkunç şeyin başlarına geldiğini de anladı. O zor şey suyu paylaştırmaktı... </p><p class="calibre2">
Sis hâlâ kımıltısız, kopkoyu idi. Tam bir sessizlik, bir durgunluk hüküm sürüyordu denizde. </p><p class="calibre2">
Günün kalan bölümünde yavaş yavaş kürek çekerek ilerlediler: Amaçsız ve nereye gittiklerini bilmeden. </p><p class="calibre2">
Adamlar iyice kendilerine gelip durumlarını anlayınca, oldukları yerde kalmaları mümkün değildi. </p><p class="calibre2">
İlerlediler. Belki kıyıya yaklaşıyor, belki daha da uzaklaşt-yorlardı. </p><p class="calibre2">
Ama, hareket etmek, ilerlemek, yine de bir umuttu. </p><p class="calibre2">
Gece, eğer sis dağılırsa, yıldızları görebilirlerdi. Yıldızlara güveneceklerdi ve başka hiçbir çıkış yolu yoktu. </p><p class="calibre2">
Bir umut, bir ihtimal daha vardı: Karşılarına bir adanın çıkması ihtimali. O zaman yönlerini belirlemek daha kolay olurdu. </p><p class="calibre2">
Böylece, yönü yöreyi bilmeden, sisin içine dalıp gidiyorlardı. </p><p class="calibre2">
Orhan Ata, her şeye rağmen, kayığa bir çeki düzen verilmesini emretti. Dipte kalan bütün suları boşalttılar, ihtiyar Kirisk'i yanına oturttu. Böylece çocuk ona yaslanarak ısınacak ve üstü başı daha çabuk kuruyacaktı. </p><p class="calibre2">
Bundan sonra suyu dağıttı. Her birine, maşrapayı dörtte üç ölçüde doldurarak verdi. Oysa kürekçiler o korkunç fırtınadan sonra bir defa olsun kana kana su içmeyi umuyorlardı, ihtiyar onları uyardı: Bu andan itibaren suyu ancak o gerekli gördüğü zaman ve onun verdiği kadar içeceklerdi. Bu uyarısının önemini daha iyi belirtmek için fıçıyı </p><p class="calibre2">
sallayarak içindeki suyun miktarını belli etti: Fıçının yarısı boşalmıştı bile. </p><p class="calibre2">
Bu arada hoş bir sürprizle de karşılaştılar: Su dağıtmak için fıçıyı kaldırdıkları zaman, altta, tahtanın bir kenarına sıkışıp kalmış fok derisinden bir torba geçti ellerine. İçi kurutulmuş balık doluydu, kayığı boşaltırken yiyecek bulunan büyük torbayı da atmışlardı. Fakat Mılgın'ın karısının yol azığı olarak hazırladığı küçük torba, Kirisk'in korumaya çalıştığı fıçının arkasında ve oturma tahtasının altında olduğu için ellerine geçmemişti. </p><p class="calibre2">
Torbaya su da dolmuştu ve kuru balıklar da zaten tuzluydu. Bu yüzden ağza alınacak gibi değildi, ama yine de yiyecekti, besindi işte. Eğer yeteri kadar içme suları olsaydı karınlarını doyururlardı onunla. </p><p class="calibre2">
Şimdilik, çok susamaktan korktukları için kimse dokunmak istemiyordu o balıklara. </p><p class="calibre2">
Hepsinin tek umudu, tek beklentisi vardı: Sisin dağılması. </p><p class="calibre2">
</p><p class="calibre2">
Bu sessiz ve kımıltısız siste, şimdi yalnız ıskarmozların hüzünlü gıcırtısı duyuluyordu. O büyük sessizlikte bu gıcırtılar, yolunu yitirmiş bir adamın inilti hâlindeki yakarışlarını, dualarını andırıyordu: Neredeyim! Nereye gideceğim! Nereye gideceğim!... </p><p class="calibre2">
Hepsinin beklediği tek şey sisin dağılmasıydı. </p><p class="calibre2">
Ama sis dağılmıyor, dağılacağa benzemiyordu. Kımıldamıyordu bile. Sanki, havsala almayacak derecede büyük bir dev, dünya dışından gelmiş, soludukça insanın içine işleyen bir nem çıkaran korkunç bir yaratık, yeri, göğü, denizi, bütün evreni yutuvermişti... </p><p class="calibre2">
O sis devinin, o korkunç yaratığın karnında, yine gece oldu. Bunu, çevreyi kuşatan koyu karanlıktan anlıyorlardı. Gökyüzü de kapalıydı ve tek yıldız görünmüyordu. </p><p class="calibre2">
I </p><p class="calibre2">
Artık, bir yerlere varmak için kürek çekmenin de bir anlamı kalmamıştı. </p><p class="calibre2">
Gökyüzünde yıldızların görünmesini bekliyor, bunu istiyor, bunu umuyorlardı. Her an bir rüzgarın çıkıp bu kahrolası sisi kovmasını bekliyor, bekliyor, bekliyorlardı. Gözlerine uyku girmeden, yıldızlı gök kubbeyi açsın diye Göktann'ya, denizin ötesinden başını kaldırıp harekete geçsin diye rüzgarların diken yeleli efendisine yalvarıyor-lardı. </p><p class="calibre2">
Boşuna idi yalvarıp yakarmaları. Kimse onları dinlemiyor ve sis dağılmıyordu. </p><p class="calibre2">
Kirisk de bekliyordu yıldızların görünüvermesini. Her zaman oyuncak fenerler gibi ışıldayan bu yıldızlara şimdi her zamankinden daha çok ihtiyacı vardı. Dün akşamdan beri karşılaştığı olaylar, büyük felaket, onu allak bullak etmiş, çok korkutmuştu. Çocuk kalbi, çabuk kırılır, kolayca umutsuzluğa düşer ve hiçbir şey avutamaz onu. Ama kendisiyle aynı kayıkta bulunan üç büyüğün, her şeyin mahvolduğunu, yitip gideceklerini sandığı o öldürücü tehlike karşısında dayanmaları, kudurmuş doğa güçlerini yenmiş olmaları, onda bir umut ışığı uyandırıyordu. Bu defa da bir kurtuluş yolu bulacaklarından emindi. Gökyüzünde yıldızların görünmesiyle bütün acılarının son bulacağına yürekten inanıyordu. </p><p class="calibre2">
Yeter ki yıldızlar bir an önce görünsündü, bir an önce Ala Köpek Dağı'na yönelsinler, sahile doğru gitsinlerdi. </p><p class="calibre2">
Bir an önce, bir an önce, bir an önce... Çok acıkmış, çok susamıştı. Hiç bu kadar susadığını ve acıktığını hatırlamıyordu. Açlığı ve susuzluğu arttıkça bir an önce köyüne, annesine, yakınlarına, evlere, derelere, dumanlara, otlara... kavuşma arzusu büyüyor, büyüyordu... </p><p class="calibre2">
Bütün gece umutla beklediler ama değişen bir şey olmadı: Sis yerinden kımıldamıyor, yıldızlar görünmüyor ve deniz dalmış olduğu karanlıktan sıyrılamıyordu. </p><p class="calibre2">
Bütün gece susuzluktan kıvrandılar, soğuk nem içlerine işledi. Susuzluk dayanılır gibi değildi. Kirisk yalnız kendisinin çok susadığını sanıyordu, oysa ötekiler de yanıyordu susuzluktan. Ama onun susamışlığı herkesinkinden fazlaydı ve herkesten fazla susamış olması da çok üzüyordu onu. Sonunda dayanamayıp biraz su istedi. Ama ihtiyar Orhan kesin konuştu: </p><p class="calibre2">
— Hayır, şimdi değil, biraz daha sabret. </p><p class="calibre2">
Ah Orhan Ata onun nasıl susadığını bir bilseydi! Onlar üçü -Kirisk, babası ve Mılgın- açlığa dayanamadıkları için, akşamüzeri o tuzlu balıktan biraz yemek zorunda kalmışlardı. Biraz da su içmişlerdi, ama bir süre sonra daha çok susamışlardı. Orhan Ata ise dayanmış, balıklara dokunmamış, bir yudum bile su içmemişti. Suyu idare etmek zorundaydı. Diğer üçü sabah ve akşam olmak üzere iki defa su içmişlerdi o gün. Akşam içtikleri su maşrapanın ancak dibini örtecek kadar azdı. Fıçıdaki su da iyice azalmıştı çünkü. </p><p class="calibre2">
İnsan çok, çok susayınca, beklemek iki kat zorlaşıyordu. </p><p class="calibre2">
Bütün gece susuzluktan kıvranarak beklediler. Bütün gece sis, olduğu yerde donup kaldı ve hiç dağılmadı. </p><p class="calibre2">
Deniz hiç kımıldamadı... </p><p class="calibre2">
Sabahleyin de hiçbir değişiklik olmadı. Yalnız sis, koyu karanlıktan boz karanlığa dönüştü biraz. Şimdi birbirlerinin yüzlerini gözlerini seçebiliyorlardı. Kayığın birkaç kulaç ötesinde yine göz gözü görmüyordu. Ağır cıva gibi donmuş suda, solgun güneş yansıları pek azdı. Kirisk, böyle donup kalmış bir denizi hiç görmemişti. </p><p class="calibre2">
Nefes kadar olsun yel esmiyor, en küçük bir değişiklik olmuyordu. </p><p class="calibre2">
Ama o sabah, büyüklerin yüzlerindeki değişikliği gören çocuk, korktu ve şaşakaldı. Sakalları uzamış, yüz hatları iyice gerilmiş, öldürücü bir hastalığa yakalanmışlar gibi gözlerinde koyu halkalar belirmişti. Kendine her zaman güvenen güçlü bir insan olan babasının yüzü bile korkunç bir hâl almıştı. Değişmeyen yalnız sakalıydı. Dudakları ısırılmaktan mosmor olmuştu. Hiçbir şey söylemeden büyük bir acıma ile Kirisk'e bakıyordu. Orhan Ata da iyice çökmüştü. Beli daha çok bükülmüş, gırtlağı çıkık boynu daha da uzamıştı. </p><p class="calibre2">
Gözleri her zamankine göre daha çok sulanıyordu. Onun o olduğunu, ayırıcı özelliğini belli eden bakışları değişmemişti yalnız. Ata olmanın, baş olmanın, ona özgü, ancak onun bilip algılayabileceği ciddi, bilge bakışı... </p><p class="calibre2">
Gün yine, her birine birkaç yudum su dağıtmak gibi en zor işle başladı. Orhan Ata yapıyordu bu işi. Su fıçısını koltuğunun altında sımsıkı tutuyor, elleri titreye titreye, azar azar döküyordu. Önce Kirisk'e verdi. En zor bekleyen o idi. Kirisk maşrapayı hemen ağzına götürüp yu-dumladı. Bir anda içindeki ateşin söndüğünü, buna karşılık heyecandan başının dönmeye başladığını hissetti. Ama maşrapayı Orhan Ataya uzatırken, aynı ateş, daha kuvvetli olarak yine yakmaya başladı içini. Sanki o birkaç yudum su içindeki vahşi bir yaratığı uyandırmıştı. Sonra Mılgın, ondan sonra Emrayin içtiler. Onların su içişlerini görmek dayanılır şey değildi. </p><p class="calibre2">
Maşrapayı elleri titreyerek alıyor ve sonra, Orhan Atanın yüzüne hiç bakmadan geri veriyorlardı, içeceklerinin bu kadar az kalışı onun suçuydu sanki. </p><p class="calibre2">
Sıra kendisine gelince Orhan Ata maşrapaya hiç su dökmedi. Tek kelime söylemeden tıpayı soktu fıçının ağzına. Kirisk gözlerine inanamıyordu. Eğer fıçı onun elinde olsaydı, maşrapayı bir daha, bir "daha ağzına kadar doldurur, kana kana içerdi. Sonra ne olursa olsundu. Yeter ki bir defacık suya doysundu. Oysa Orhan Atası, maşrapanın dibini ancak örten ve onun hakkı olan suyu içmemişti. </p><p class="calibre2">
Emrayin dayanamadı. Boğuk bir sesle: </p><p class="calibre2">
— Niçin öyle yapıyorsun Ata? Herkes gibi sen de payını içmelisin. Dün de içmedin, ölmek gerekirse hep birlikte ölürüz! dedi. </p><p class="calibre2">
— Ben içmesem de olur, dedi Orhan Ata soğukkanlılıkla. </p><p class="calibre2">
— Hayır, doğru değil bu! </p><p class="calibre2">
Böyle diyen Emrayin sesini yükselterek ekledi: </p><p class="calibre2">
— Sen içmezsen ben de içmem artık! </p><p class="calibre2">
— Tartışmaya gerek yok, içecek pek bir şey kalmadı zaten! İhtiyar acı acı gülümsedi. Bu haliyle sanki "Ne anlayışsız insanlarsınız!" demek istiyordu. Sonra başını usulca sallayarak fıçının tıpasını açtı, içindeki suyu maşrapaya döktü ve: </p><p class="calibre2">
— Benim payımı Kirisk içsin, dedi. </p><p class="calibre2">
Çocuk şaşırmıştı. Ötekiler sustular. Orhan maşrapayı uza.ti: </p><p class="calibre2">
— Al Kirisk, iç bunu, bir şey düşünme. Kirisk bir şey söylemiyor, öyle duruyordu. </p><p class="calibre2">
— İç! dedi Mılgın. </p><p class="calibre2">
— İç! dedi Emrayin. </p><p class="calibre2">
— İç! dedi Orhan Ata. </p><p class="calibre2">
Kirisk kararsızdı. Susuzluktan ölüyor, o birkaç damla suyu içmek için can atıyor ama cesaret edemiyordu. Sonunda içini yakan susuzluk ateşini ve o dayanılmaz içme arzusunu bastırmaya çalışarak, kararını verdi: </p><p class="calibre2">
— Hayır Ata, hayır, sen iç. </p><p class="calibre2">
Başı dönüyordu, kendinden geçmek üzereydi. </p><p class="calibre2">
Bu cevap karşısında Orhan Atanın eli titredi, derin bir iç çekti. Okşayan, şefkat dolu, şükran dolu bakışlarını çocuğun yüzünde gezdirerek konuşmaya başladı: </p><p class="calibre2">
—  Bak yavrum, ben ömrümce çok sular içtim... Sen... Sen daha çok yaşamalısın, yaşaman için... </p><p class="calibre2">
Cümlesini bitiremedi ve sözü değiştirerek: </p><p class="calibre2">
— Beni anlıyor musun Kirisk? İç bunu! İçmen gerek, beni düşünme, al, haydi iç! </p><p class="calibre2">
Kirisk suyu yudumlarken, yine bir an, içindeki ateşin söner gibi olduğunu hissetti, ama o çok kısa rahatlamadan sonra yine daha çok susadı. Bu defa ağzında biraz çürümüş ağaç tadı kalmıştı. Hiç önemi yoktu bunun. İçilir su olsun da nasıl olursa olsundu. Ama o su da gittikçe azalıyordu... </p><p class="calibre2">
Orhan Ata kürekçilere döndü: </p><p class="calibre2">
— Pekala, ne yapacağız şimdi? Gitmeyecek miyiz? </p><p class="calibre2">
Herkes susuyor, çevreye bakıyordu. Ama kayığın iki kulaç ötesinde yoğun sisten başka bir şey göremiyorlardı. </p><p class="calibre2">
Emrayin içini çekerek sessizliği bozdu: </p><p class="calibre2">
— Nereye gideceğiz ki? Mılgın birden patladı: </p><p class="calibre2">
— Nereye gideceğiz de ne demek? Durduğumuz yerde gebermektense ilerleyeceğiz elbet! </p><p class="calibre2">
— Böyle bir siste ha gitmişiz, ha durmuşuz, ne'fark eder? dedi Emrayin. </p><p class="calibre2">
Mılgın iyice öfkelendi: </p><p class="calibre2">
</p><p class="calibre2">
—  Sis mis vız gelir bana! Anlıyor musun? Senin sisine başlatma şimdi! Gideceğiz elbet! Yoksa bu kayığı kendi ellerimle deviririm, hepimiz yem oluruz balıklara! Anlıyor musun Sakallı Emrayin! Anlıyor musun! </p><p class="calibre2">
Kirisk, amcasının bu çıkışına şaştı kaldı. Çok üzüldü ve onun adına utanç duydu. Böyle davranmaması gerekirdi, ne de olsa babasından küçüktü. Demek onun içinde bir şeyler kırılıp dökülmüştü, kendini yitirmişti artık. Kayıktaki bu dört Nivih arasında güven, saygı diye bir şey kalmamıştı. Yıkıktılar, bitiktiler ve hepsi susuyordu. Derin derin soluyan Mılgın da susmuştu. Emrayin başını önüne eğmiş, Orhan Ata ise bir yerlere bakıyordu. Onun yüzü de her tarafı saran sis gibi donuktu, bir şey anlaşılmıyordu bakışlarından. </p><p class="calibre2">
Emrayin, Mılgın'ı yatıştırmak gereğini duydu: </p><p class="calibre2">
— Sakin ol Mılgın, laf olsun diye konuştum, bir şey söylemiş olmak için. Sen haklısın, elbette çakılıp kalmaktan-sa gitmek daha iyidir, haydi ilerleyelim. </p><p class="calibre2">
Ve yeniden asıldılar küreklere. Iskarmozlar gıcırdamaya, kürekler küçük kabarcıklar çıkararak inip kalkmaya, durgun deniz kayığın önünde hiçbir iz bırakmadan yarılıp kapanmaya başladı. Ama hiç ilerlemiyor, oldukları yerde duruyorlardı sanki. Herhalde bundan olacak, Mılgın yine köpürdü: </p><p class="calibre2">
— Hay sisin batsın senin! Sakallı Emrayin, anlıyor musun! Kımılda biraz, Sakallı! uyumanın sırası mı şimdi! Asıl! </p><p class="calibre2">
Mılgın bütün gücüyle asılıyor ve bir yandan da bağırıyordu: </p><p class="calibre2">
— Haydi, haydi çalıştır kollarını! Asıl! </p><p class="calibre2">
Emrayin onu daha fazla kızdırmamak için bu anlamsız çabaya kaptırmıştı kendisini. </p><p class="calibre2">
Şimdi kayık daha hızlı gidiyordu: Miçin ve nereye olduğu bilinmeden, uçarcasına, çılgıncasına. Mılgın ve Emrayin aynı tempoda, sanki sisi delip geçecekler, kuşatmadan sıyrılıp kurtulacaklarmış gibi, öfkeyle, delicesine, kudur-muşçasına asılıyorlardı küreklere. </p><p class="calibre2">
Kürekler dalıp dalıp çıkıyor, köpükler saçıyor, sular tekne boyunca dere gibi akıyor ve onlar kan ter içinde eğilip eğilip doğruluyordu... </p><p class="calibre2">
Derin bir soluk alıyor ve hemen veriyorlardı... Soluk alıyor, soluk veriyorlar, alıyor veriyorlar, alıyor... </p><p class="calibre2">
Önlerinde sis, arkalarında sis, her tarafta sis. </p><p class="calibre2">
—  Kana, kana!* diye öfkeyle gürlüyordu Mılgın gayreti arttırmak için. </p><p class="calibre2">
Kirisk, önce kendisini bu harekete kaptırarak biraz umutlandı ama sonra bunun yararsız hatta korkutucu olduğunu anladı. Şaşkın şaşkın ihtiyarın yüzüne bakıyor, onun bu çılgın yarışı, bu saçmalığı durdurmasını bekliyordu. Ama Orhan Ata hiç de oralı değildi. Dalgındı. Başka dünyalardaymış gibi, anlaşılmaz bir ifade donup kalmıştı yüzünde. Ipıslaktı yüzü. Ağlıyor muydu, yoksa her zamanki gibi gözleri mi sulanıyordu? </p><p class="calibre2">
Kayığın arkasında, bütün bu olanlardan habersizmiş gibi, kımıldamadan oturuyordu. Kayık, sislerin arasında hızla ilerliyordu. Me-reye ve niçin gittiğini bilen yoktu... </p><p class="calibre2">
— Kana! Kana! </p><p class="calibre2">
*     Haydi! Haydi! </p><p class="calibre2">
Bu umutsuz çığlıklar da delip geçiyordu sisi. </p><p class="calibre2">
— Kana! Kana! </p><p class="calibre2">
Çılgın gidiş epeyce sürdü. Yavaş yavaş kürekçiler körük gibi solumaya, hızları kesilmeye başladı, sonunda güçleri tükenerek kürekleri bıraktılar. Şimdi kısa aralıklarla, daha çok ses çıkararak soluyorlardı. Mılgın, çaresiz, başını eğmiş, öylece duruyordu. </p><p class="calibre2">
Çılgınlık bitmiş, acı gerçeği anlamışlardı. Sisi aşıp geçememiş, o yoğun kuşatmayı yaramamışlardı. Her şey yine eskisi gibiydi: Deniz kımıltısız, sis yoğun, yine hiçbir şey görünmüyor, yine hiçbir şey bilinmiyor... Yalnız, kendi hâline bırakılan kayık, o hızla bir süre daha ilerlemeye devam etti ve sonra durdu, olduğu yerde usul usul dönmeye başladı... </p><p class="calibre2">
Meye yaramıştı bu? Me kazanmışlardı? Ama, oldukları yerde dursalardı ne kazanacaklardı? Yine hiç! </p><p class="calibre2">
Herhalde hepsi aynı şeyleri düşünüyordu. Sonunda Orhan Ata konuştu: </p><p class="calibre2">
— Şimdi beni dinleyin, dedi. </p><p class="calibre2">
Ağır, telaşsız konuşuyordu. Belki son gücünü iyi idare etmek için öyle yavaş ve duraklı konuşuyordu. Çünkü iki günden beri bir lokma yememiş, bir damla su içmemişti. Devam etti: </p><p class="calibre2">
— Bu sis, büyük bir ihtimalle günlerce sürebilir. Bazı yıllarda olur bu. Böyle durumlarla karşılaşıldığını siz de biliyorsunuz. Bu sis denizde yedi, sekiz hatta on gün kalabilir. Tıpkı veba gibi, ancak süresi dolunca yok olan salgın bir hastalık gibi. Me kadar süreceğini kimse bilemez. Bu da öyle bir sis ise durumumuz kötü. Yiyecek balığımız da hemen hemen hiç kalmadı. Hem olsa neye yarar, suyumuz olmayınca. İşte suyumuz! </p><p class="calibre2">
İ </p><p class="calibre2">
</p><p class="calibre2">
Böyle derken fıçıyı kaldırıp salladı. Fıçının dibinde ancak altı yedi parmak yüksekliğinde su kalmıştı. </p><p class="calibre2">
Hepsi susuyordu. İhtiyarın ne demek istediğini çok iyi anlamışlardı: Günde ancak bir defa, o da ancak maşrapanın dibini örtecek kadar su içebilirlerse, daha uzun dayanabilirlerdi. Şansları yardım ederse, ancak bu şekilde o lanet sisi yenebilirler, onun dağılmasını bekleyebilirlerdi. Sis bir kere dağılınca, güneş ya da yıldızlar görününce, belki karaya ulaşabilirlerdi. </p><p class="calibre2">
Durumları işte buydu ve başka bir çıkış yolları da yoktu! Bunu söylemek kolaydı ama beklemek zordu, insan mantığının kabul ettiği bir şeyi vücudu kolay kolay kabul edemez. Susuzluktan ölüyordu zavallılar. Öyle, maşrapanın dibinde birkaç yudum değil, kana kana su içmek istiyordu canlan. </p><p class="calibre2">
Orhan Ata durumlarının kötü olduğunu, bir çıkar yol bulunmadığını anlıyor ve buna en çok o üzülüyordu. Göz göre göre eriyor, kuruyordu adamcağız. Derin çizgiler, kırışıklarla kaplı yüzü her saat biraz daha kararıyor, vücudundaki sancılar gittikçe artıyordu. Sulu gözlerindeki parıltı donuklaşmıştı. Besbelli acılar içinde kıvranıyordu. Ama şimdilik bilinci yerindeydi, dayanıyordu. Çürümek-te, ölmekte olan bir ağacın kökleri üzerinde hâlâ dik durması gibi duruyordu. Ama uzun sürmezdi bu. Kurtulmalarına yardım edecek en küçük şansın ne olabileceğini, bunu nasıl değerlendireceklerini de söylemeliydi buna gücü varken. Konuşmaya devam etti: </p><p class="calibre2">
— Bakın ne geldi aklıma... Gözünüzü iyice açıp gökyüzüne bakmaktan geri kalmayın, kulağınızı da verin. </p><p class="calibre2">
Bazen bir aguguk gelip geçer yukarıdan. Aguguk, böyle havalarda denizin üzerinde uçabilen tek kuştur. Eğer kara ile bir ada arasında bulunuyorsak, bu kuş bize yol gösterebilir. Büyük denizlerde kuşlar, hiç sapmadan, dosdoğru uçarlar, yönlerini değiştirmezler. Aguguk da öyle yapar... </p><p class="calibre2">
Suratı asık, başı öne eğik duran Mılgın sordu: </p><p class="calibre2">
— Ya kara ile bir ada arasında değilsek? Ha? İhtiyar sakin ama kesin cevap verdi: </p><p class="calibre2">
— O zaman onu göremeyiz. </p><p class="calibre2">
Kirisk aguguk kuşunun niçin deniz üzerinde uçtuğunu, ne aradığını sormak üzereydi ki, hâlâ somurtup duran Mılgın mırıldanır gibi sordu: </p><p class="calibre2">
—  Peki, aguguk üstümüzden uçmazsa, başka yerden, uzaklardan geçip giderse ne olacak? </p><p class="calibre2">
İhtiyar aynı cevabı verdi: </p><p class="calibre2">
— O zaman onu göremeyiz. Mılgın'ın öfkesi artıyordu: </p><p class="calibre2">
— Yaa, demek onu göremeyeceğiz? Öyle, ya da böyle, aguguk kuşunu göremeyeceğiz! İyi ama niye çakılıp duruyoruz burada? </p><p class="calibre2">
İyice sinirleri bozulan Mılgın bir kahkaha attı. Hepsi huzursuzdu, ne yapacaklarını bilemiyorlardı. </p><p class="calibre2">
Birden, Mılgın'ın aklına bir şeyler esti. Elinin ayasıyla küreğe vura vura onu ıskarmozdan çıkardı, eline aldı, ayağa kalktı, onu denge sırığı gibi tutarak kayığın ön tarafına geçti, ayakta dimdik durdu. Kimse ona bir şey söylemiyor, o da kimseye aldırmıyordu. Küreği havaya kaldırıp bilinmeyen düşmanına vuracakmış gibi, yoğun sise bakarak bar bar bağırmaya başladı: </p><p class="calibre2">
—  Hey rüzgarların şamanı olan kancık herif! Bir kancık değilsen, rüzgarların efendisi isen, hani nerde rüzgar!? </p><p class="calibre2">
İninde geberip gittin mi? Yoksa dünyanın bütün köpeklerini topladın da onlarla çiftleşiyor musun? Teker teker her </p><p class="calibre2">
birinin altına yatmaktan rüzgar göndermeye zaman kalmıyor mu pis kancık! Şu pis sisin içinde kalakaldığımızı, çürüyüp gitmekte olduğumuzu unuttun mu? Yanımızda bir de çocuk olduğunu bilmiyor musun ha! Susadı çocuk, susadı! Anlıyor musun? Yanımızda ilk kez denize açılan bir çocuk var! Kalleşlik değil mi yaptığın! Eğer rüzgarların efendisi isen, kokuşmuş fok boku değilsen, gönder rüzgarını! Anlıyor musun beni? Kuyruğunu şu sisin altına sok da bir fırtına gönder bize! Tlangila'yı gönder kancık şaman! Bizi denize savur, dalgalara göm, alçak herif! Eğer rüzgar göndermezsen, ben de bir erkek köpek olarak geleceğim yanına! Ama yağma yok! Yaltaklan, yaltaklan, kudur! Kudurgan köpek!... </p><p class="calibre2">
Mılgın böylece, nerede saklandığı, rüzgarı nerede sakladığı bilinmeyen Rüzgarların Şamam'na en ağır küfürleri saydı döktü. Nefesi kesilinceye, gücü tükeninceye kadar bağırıp küfretti. Hem küfrediyor hem de rüzgar göndermesini istiyordu. </p><p class="calibre2">
Sonra, elindeki küreği hızla denize fırlattı, yerine geçip oturdu, başını elleri arasına alarak hüngür hüngür ağlamaya başladı. Öbürleri çaresiz susuyorlardı. O ise hıçkırıklara boğularak çocuklarının adlarını sayıklamaya başlamıştı. </p><p class="calibre2">
Kirisk irkildi. O güne kadar bir erkeğin ağladığını görmemişti hiç. Gözyaşlarını tutamayarak Orhan Atasına döndü: </p><p class="calibre2">
</p><p class="calibre2">
— Ata! Ata! Ne oldu ona, niçin ağlıyor? </p><p class="calibre2">
Orhan Ata çocuğun elini tutarak yüreklendirmeye çalıştı: </p><p class="calibre2">
— Korkma yavrum, aldırma sen ona şimdi geçer, şimdi durur ağlaması, üzülme sen... </p><p class="calibre2">
Gerçekten de az sonra Mılgın yatıştı, ama elleri hâlâ yü-zündeydi. Şimdi sessiz ağlıyor ve omuzlan kalkıp kalkıp </p><p class="calibre2">
iniyordu. Emrayin yavaşça yerinden kalkıp, kendi küreği ile suda yüzen Mılgın'ın küreğini çekip kayığa aldı ve yerine taktı. Sonra da: </p><p class="calibre2">
—  Tamam Mılgın, tamam, dedi. Sıkma canını. Elbette haklısın sen, bu sisin içine saplanıp kalmaktansa fırtınayla boğuşmak daha iyi. Biraz daha sabret, bakarsın hava değişir birden. Elimizden ne gelir?... </p><p class="calibre2">
Mılgın cevap vermedi. Başını daha da öne eğiyor, titriyor, bir deli gibi, yüzünü kaldırıp bakmaya korkuyordu sanki. </p><p class="calibre2">
Sis hâlâ olanca ağırlığıyla duruyordu denizin üzerinde. Bütün dünyayı kaplamış ve öylece donup kalmıştı. En küçük bir esinti, en küçük bir kıpırtı yoktu. Mılgın'ın küfürler savurarak nefes tüketmesine hiç aldırmıyordu Rüzgarların Şamanı. Bir dilsiz ve sağırdı. Küfürlere kızmamış, fırtınalarını üzerlerine salmamış, parmağını bile oynatmamıştı... </p><p class="calibre2">
Emrayin, kürekleri yavaş yavaş çekerek kayığı aynı yerde tutmaya çalışıyor ve kayık usulca kayıyordu. Orhan da sessizdi. Belki tutkusu olan o hayallere dalmıştı yine. Belki sevgilisi Deniz Kızı'nı son bir defa daha düşünüp gözlerinin önüne getiriyordu. </p><p class="calibre2">
Kirisk, ihtiyar adamı gamlı düşüncelerinden çekip çıkardı: </p><p class="calibre2">
— Ata, aguguk kuşu niçin adalara doğru uçar? </p><p class="calibre2">
— Ha, bak, onu söylemeyi unuttum! Böyle sisli havalarda deniz üzerinde uçabilen tek kuş aguguktur. Adalara avlanmak için gider.  Fok yavrularını bile avlar orada. Böyle sisli havalarda ve karanlık gecede, gündüz gibi görür gözleri. Boşuna deniz baykuşu dememişler ona. Baykuşların en büyüğü, en güçlüsüdür o. </p><p class="calibre2">
Kirisk kendi kendine konuşur gibi: </p><p class="calibre2">
— Ah benim de öyle gözlerim olsaydı, ne yana gideceğimizi hemen söylerdim size. Az sonra karaya çıkar kana kana su içerdik, öyle çok su içerdik ki... Ah benim de öyle gözlerim olsa... </p><p class="calibre2">
— Ah yavrum, herkesin gözü kendine göredir. Öyle verilmiş. </p><p class="calibre2">
Uzunca bir süre sessiz kaldılar. Sonra Orhan, konuşmayı sürdürmek istiyormuş gibi çocuğun yüzüne baktı ve devam etti konuşmaya: </p><p class="calibre2">
—  Çok zor değil mi susuzluk? Dayan biraz. Dayanırsan iyi bir avcı olacaksın. Suyu düşünme yavrum, başka şeyler düşün, suyu düşünme... </p><p class="calibre2">
Kirisk, suyu düşünmemeye çalıştı ama ne mümkün! Ne kadar suyu düşünmemeye çalışsa susuzluğu da o kadar artıyordu. Açlıktan da başı dönüyordu. Onun da Mılgın gibi dünyaya meydan okumak, bağırıp çağırmak geliyordu içinden. </p><p class="calibre2">
O gün de böyle geçti: Beklemek, hep beklemekle: uzaklardan bir dalga sesi işitmek, sisi dünyanın öbür ucuna atacak ve onlara kurtuluş yolunu açacak serin bir hava hissetmek umuduyla. Ama, sessizlik de donup kalmıştı sanki. Baş ağrıtan, kulak ağrıtan korkunç sessizlik! Gittikçe artan susuzluk ve hiç aklından çıkmayan su içme isteği de sürüp gitti. Koca bir denizin ortasında susuzluktan ölüp gitmek korkunç bir şeydi. </p><p class="calibre2">
Akşama doğru Mılgın fenalaştı. Ağzını açıp tek kelime söylemiyor, bomboş gözlerle bakmıyordu. Hiç olmazsa boğazını ıslatacak kadar su vermeliydiler ona. Öyle yaptı Orhan Ata. Ama Kirisk'in fıçıdan gözlerini ayırmadığını görünce dayanamadı, ona da, Emrayin'e de birazcık su verdi boğazlarını ıslatmaları için. Kendisi yine bir damla bile içmedi, içinde azıcık su kalan fıçıyı oturma tahtasının altına yerleştirerek uzun süre kımıldamadan kaldı. Başka düşüncelere dalıp gitmişti, sanki susuzluk ve bedenindeki ağrılar umurunda değildi. Öylesine derin ve yüce düşüncelere dalmıştı. Bir kayanın üzerine tünemiş şahin gibi, kımıltısız, aldırışsız öylece duruyordu. Kendisini neyin beklediğini çok iyi biliyordu. Onun için de kalan gücünü toplayarak hayatının son işini, son görevini yapmaya hazırlanıyordu. Ah şimdi yanında piposu da olsaydı! O sevgiliyi, o Deniz Kızı'nı düşünürken son bir defa daha tüttürmek istiyordu piposunu... </p><p class="calibre2">
Nerelerde yüzüyorsun ey Yüce Deniz Kızı? </p><p class="calibre2">
Kendini iyi tanıyor, sonsuza açılan kapının eşiğinde gücünden ve onurundan daha ne kadar kaldığını biliyordu. Onu, düşündüğünü yapmaktan alıkoyan tek şey Kirisk idi. Son günlerde ona iyice bağlanan, korunma ve bir sıcaklık arayışı içinde ona adeta sarılan bu çocuğa acıyordu. Ama o şeyi, o son adımı atma işini onun için yapmalıydı... </p><p class="calibre2">
</p><p class="calibre2">
O uzun ve hüzün dolu gün, Orhan Atanın son günü, işte böyle geçti. </p><p class="calibre2">
Yine akşam oldu. Bir başka gece daha geldi. </p><p class="calibre2">
Ama o gece de hava hiç değişmedi. Sisin o uyuşuk hâli öylece kaldı. Yine gecenin koyu karanlığı çöktü üzerlerine. İnanılamayacak kadar uzun, dayanılmaz, kederle örülmüş bir gece idi bu. Gecenin yarısında birden rüzgar çıksa! İster fırtına, ister başka şey, sisi alıp götürse ve yıldızları görseler!... Ama gecenin getirdiği hiçbir şey yoktu: Ne yüzeyde bir dalga, ne bir nefes rüzgar! Her şey, sonsuz bir suskunluk içinde, sonsuz karanlıklar içinde donup kalmıştı. İçinde açlıktan ve susuzluktan kıvranan </p><p class="calibre2">
I </p><p class="calibre2">
bitkin insanların bulunduğu kayık, o karanlık sisin içinde dönüp duruyordu. Yitik, mahkum bir kayıktı o... </p><p class="calibre2">
Kirisk, farkına varmadan uyuyakaldı. Uyumadan önce, midesinin kazınmasından, dayanılmaz susuzluktan kıvranıp durmuştu. Onu diri diri yiyen acılar yüzyıllar, yüzyıllar boyu sürecekti sanki. Yalnız su istiyordu çocuk, yalnız su! Açlık duyusu yavaş yavaş uyuşuyordu, yavaş yavaş, iç organlarında bir yerlere çekilmiş bir acı gibi, daha az duyulur olmuştu. Ama susuzluk ateşi her geçen dakika daha çok yakıyordu. Hiçbir şey söndüremiyordu bu ateşi. </p><p class="calibre2">
Çok küçükken, ağır bir hastalığa yakalanarak yatağa düştüğü günü de hatırlıyordu Kirisk. Ter vücudundan su gibi akıyor, ateş gibi yakıyordu. Kendini çok kötü hissediyor ve tıpkı şimdiki gibi susuzluktan kıvranıyordu. Ba-</p><p class="calibre2">
şucundan hiç ayrılmayan annesi, ıslak bir bezi yanan alnına sürerek onu serinletiyor, belli etmemeye çalışarak ağlıyor ve bir şeyler mırıldanıyordu hiç durmadan. Bir idare lambasının gölgeli, titrek ışığında, üzerine eğilmiş </p><p class="calibre2">
annesinin kaygılı yüzünü görüyor -babası o sırada denizdeydi- ve ondan su vermesini, babasının hemen gelmesini istiyordu. Ama ne annesi su veriyor ne de babası geliyordu. Babası uzaktaydı, annesi de o durumda asla su içmemesi gerektiğini söylüyordu. Isiak bir bezi Kirisk'in dudaklarında gezdiriyordu ama bu ancak bir an için rahatlatıyordu onu. Sonra yine su istiyordu canı. Cayır cayır yanıyordu çünkü. </p><p class="calibre2">
Annesi su içme/nesi için dil döküyor, öyle gerektiğini, su içmezse çabuk iyileşeceğini anlatmaya çalışıyor, şöyle diyordu: </p><p class="calibre2">
— Dayan yavrum, dayan! Sabaha bir şeyin kalmayacak. Şu sözleri durmadan tekrarla: "Mavi yarasa su ver bana." Bak nasıl rahatlayacaksın o zaman. Mavi yarasadan su getirmesini iste yavrum... Çok ve candan iste... </p><p class="calibre2">
O gece susuzluktan kıvranırken, mavi yarasanın ona gerçekten su getireceğini sanarak bu sözleri tekrarlayıp durmuştu: "Mavi yarasa su ver bana! Mavi yarasa su ver bana!" Sonra, yüksek ateşin etkisiyle sayıklamaya, kıvranmaya başlamıştı. Yalvarıp yakarıyor, ağlıyor ama söylemekten vazgeçmiyordu: "Mavi yarasa su ver bana!" Sonunda koşup gelmişti mavi yarasa. Öğle vakti ormandaki dereyi okşayan serin bir yel gibiydi. İyi seçemiyordu ama masmavi olduğunu görüyordu, bir kelebek gibi uçuşuyordu üzerinde, uçarken yumuşak ve serin tüyle-riyle yüzünü, boynunu, bütün vücudunu okşuyor ve onu rahatlatıyordu. Galiba ona su da getirmiş, içmesini istemişti. Şırıl şırıl su akıyor, üzerinden taşıyor ve o, kana kana içiyordu... </p><p class="calibre2">
Sabahleyin uyandığı zaman, ağrıları dinmiş, hafiflemiş buldu kendini. Çevresi aydınlanmıştı. Yine halsizdi ama iyileşmişti. Çocuk, o çok hasta, çok susuz gününde koşup su getiren, iyileşmesini sağlayan o mavi yarasayı uzun zaman unutamamıştı. </p><p class="calibre2">
İşte şimdi, bu kayıkta, susuzluktan kavrulup kıvranırken bu olayı, o mavi yarasayı hatırladı. Ah şimdi de çıkıp ge-liverseydi o mavi yarasa! Acılar, kaygılar içinde, gönlüne o umudu, mavi yarasanın su getireceği umudunu yerleştiren annesini hatırladı. Susuzluktan kıvrandığı, güçlükle nefes aldığı saatlerde başından ayrılmayan sevgili annesini. Annesinin yüzü ne kadar üzgündü, yaşlı gözlerle onu rahatlatmak için nasıl didinmiş, çırpınmıştı! Korkusunu gizleyen ve dua okuyan gözlerle bakmıştı hep. Ah sevgili annesi şimdi nasıldı acaba? </p><p class="calibre2">
Ne yapıyordu? Merak ve endişeden ölüyor olmalıydı, gönlü kaygılarla dolu, deniz kenarında bekliyor, bekliyordu... Ama deniz bir şey söylemez ve onun acılarını hiçbir şey dindiremez. Herhalde çocuklar ve kadınlar Ala Köpek Dağı'nın yamaçlarında ateş yakmışlar, zavallı annesine bir umut vermek istiyorlardı: Denizde yitip gidenlerin kıyılarda görünüver-meleri umudunu. </p><p class="calibre2">
Kayık, hiçbir hayat belirtisi görünmeyen koyu arduaz rengindeki gece sisinin içinde dönüyor ve kayıktakiler son kurtuluş umutlarını da yitiriyorlardı. Kuvvetler çok dengesizdi: Bir yanda, güneşin evrende görünmesinden çok önceki çağlardan beri var olan sonsuz karanlıklar, öte yanda, dayanıksız bir kayıkta, çaresiz dört insan; içecek yok, yiyecek yok, koca denizin ortasında yol gösterebilecek yıldızlar yok... </p><p class="calibre2">
Kirisk, kısa ömründe hiç böyle karanlık görmemişti; insanı susuzluktan bu derece kıvrandıran acılar çekilebileceğini de hiç bilemezdi. Dayanma gücünü arttırmak, kendinden geçip gitmemek için mavi yarasayı hatırlamaya çalıştı... Ona su vererek hastalığını iyi eden mavi yarasayı... </p><p class="calibre2">
</p><p class="calibre2">
"Mavi yarasa bana su ver!" Annesinin öğrettiği o büyülü sözleri sayıklıyordu hiç durmadan. "Mavi yarasa bana su ver!" Yalvarıp yakarıyor, ama mucize gerçekleşmiyor-du. Yine de umudu ondaydı, o büyülü sözlerde, o duadaydı... </p><p class="calibre2">
Mavi yarasa, bana su ver! </p><p class="calibre2">
Çocuk, başka şeyler düşünmeye çalışarak o tılsımlı sözleri mırıldanırken dalıp dalıp gidiyor, sonra uyanıyor ve elinde olmadan Orhan Ata ile Emrayin'in konuşmalarına kulak veriyordu. Alçak sesle uzun uzun konuşuyor, bir konuda tartışıyorlardı sanki. Tuhaf, anlaşılmaz bir konuşmaydı, üzün uzun durarak, yarım cümleler, yarım kelimeler, bazen anlamsız kelimelerle konuşuyorlardı. Kirisk daha çok böğrüne sokulup yattığı Orhan Atanın sözlerini anlıyordu. Orhan Ata güçlükle nefes alıyor, güç konuşuyor ama boğazından çıkan hırıltı ve gurultulara inatla direniyordu. Küreklerin başında ve biraz uzakta olan babasının sesini ise daha az duyuyordu. Emrayin, sesinin başkaları tarafından duyulmasını istemiyormuş gibi fısıltıyla konuşuyordu: </p><p class="calibre2">
—  Sana akıl verecek değilim, ama iyi düşün Ata. Sen akıllı bir kişisin. </p><p class="calibre2">
Orhan Ata kararlı konuşuyordu: </p><p class="calibre2">
— Düşündüm, çok düşündüm, böylesi daha iyi. Bir süre sustular. Sonra Emrayin tekrar konuştu: </p><p class="calibre2">
— Aynı kayıktayız, hepimiz aynı kaderin yolcusuyuz... İhtiyar acı acı mırıldandı: </p><p class="calibre2">
— Kader! Ah kader! Kimse kaderinden kaçamaz. Bunu biliyoruz. Kader kaderdir, ister kabul eder, ister etmezsin. Bizim sonumuz geldiğine göre, bu sona bir an önce varmakla belki başkalarına zaman kazandırabiliriz. Düşün: Yol açılıyor, küreklere umutla asılıyorsun ve kara görünüyor, işte tam bu sırada, birkaç yudum su olmadığı için dayanamıyor, karaya ulaşamıyorsun. Böylesi daha mı iyi? İnsanı kudurtmaz mı bu durum? </p><p class="calibre2">
Emrayin, karşılık olarak bir şeyler söyledi ama Kirisk anlayamadı. Bundan sonra yine sustular. </p><p class="calibre2">
Kirisk hem uyumaya çalışıyor hem de mavi yarasayı çağırıyordu durmadan, uyurken onun geleceğini düşünüyordu ama uyuyamıyordu ki. </p><p class="calibre2">
Mavi yarasa, su ver bana! </p><p class="calibre2">
— Mılgın nasıl? dedi Orhan Ata. </p><p class="calibre2">
— Hep aynı, yatıyor. </p><p class="calibre2">
— Demek yatıyor... </p><p class="calibre2">
Bir an sustuktan sonra ihtiyar yine konuştu: </p><p class="calibre2">
— Kendine gelince şu söyleyeceklerimi ona iletir misin? </p><p class="calibre2">
— İletirim Ata. </p><p class="calibre2">
Emrayin'in sesi titriyordu, öksürüp sesini açmaya çalışarak devam etti: </p><p class="calibre2">
— Kelimesi kelimesine söylerim. </p><p class="calibre2">
— Onu her zaman takdir ettiğimi, sevdiğimi söyle. Büyük bir avcı, iyi bir insandır o. Ona her zaman saygı duydum. </p><p class="calibre2">
Yine sustular. </p><p class="calibre2">
Maui yarasa, bana su uer! </p><p class="calibre2">
Emrayin bir şeyler söyledi ama Kirisk pek anlayamadı. Orhan Ata da ona karşılık olarak: </p><p class="calibre2">
— Hayır, bekleyemem, dedi. Görmüyor musun, dayanacak gücüm kalmadı artık, iyi bir köpek, ıssız bir yerde, kimseye görünmeden geberir. Ben de öyle yapacağım. Büyük bir insandım ben. Bunu biliyorum. Ben hep Deniz Kızı'nı düşündüm. Düşlerimde hep o vardı. Ama sen bunu anlayamazsın... Şimdi onun yanına gideceğim... </p><p class="calibre2">
Biraz daha konuştular. Kirisk, mavi yarasayı sayıklayarak daldı: Mavi yarasa, bana su uer! </p><p class="calibre2">
Kirisk'in son duyduğu sözler, babasının Orhan Ataya yaklaşarak söyledikleri oldu: </p><p class="calibre2">
— Hatırlıyor musun Ata, bir gün ren geyiklerine binerek tüccarlar gelmişti. Balta ve başka şeyleri, kendilerine gerekli olan şeylerle değişiyorlardı. İçlerinde, iri yarı, kızıl saçlı olanı, uzak bir ülkede, denizin üzerinde ayaklarıyla yürüyüp giden büyük bir adamın bulunduğunu söylemişti. Böyle adamlar da varmış... </p><p class="calibre2">
— Gerçeklen büyük adammış, büyük adamların en büyüğü. Ama bizim Deniz Kızı ondan da büyüktür, en büyük odur. </p><p class="calibre2">
Yarı uykuda olan Kirisk'in kulağına şu sözler de ulaşmıştı: </p><p class="calibre2">
</p><p class="calibre2">
— Bekle, biraz daha düşün... </p><p class="calibre2">
— Vakit geldi. Yaşayacağım kadar yaşadım ben. Engel olmaya  çalışma.  Hiç gücüm  kalmadı,  artık dayanamam... </p><p class="calibre2">
— Çok karanlık... </p><p class="calibre2">
— Ne fark eder... </p><p class="calibre2">
— Ama daha sana söyleyeceklerim bitmedi... </p><p class="calibre2">
— Söz bitmez, hiç bitmez, biz öldükten sonra da devam eder. </p><p class="calibre2">
— Çok karanlık... </p><p class="calibre2">
— Beni tutma, dayanamıyorum, gücüm bitti. Ben kendim yapmalıyım bu işi. </p><p class="calibre2">
— Çok karanlık... </p><p class="calibre2">
— Siz dayanırsınız, biraz daha suyunuz var... Kocaman, sert ve ağır bir el, yoklaya yoklaya Kirisk'in başını buldu, usul usul okşadı. Çocuk uyku arasında bunun Orhan Atanın eli olduğunu anlamıştı. O ağır. sımsıcak el, onu korumak, unutmamak ister gibi. bir süre başının üzerinde kaldı. </p><p class="calibre2">
Kirisk, rüyasında denizde yürüyor, susuzluğunu gidermek için karanın bulunduğu yana gidiyordu. Batmadan yürüyordu, boğulma tehlikesi yoklu. Tuhaf ama çok güzeldi çevresi. Dupduru, billur gibi bir deniz göz alabildiğine uzanıyordu. Bu sudan, bu denizden başka dünyada hiçbir şey yoktu. Yalnız su, yalnız deniz vardı. </p><p class="calibre2">
İşte bu suyun üzerinde, karada yürür gibi yürüyordu. Dalgalar güneşin altında uyum içinde akıyorlardı. Her taraftan, dört bir yandan geliyorlardı. Nereden gelip nereye gittiklerini anlayamıyordu. </p><p class="calibre2">
Suyun üzerinde yapayalnız yürüyordu. Önceleri su bulmak için önden gittiğini sandı. Suyu bir an önce arayıp bulacak, sonra, geride bıraktığı Orhan, Emrayin ve Mıl-gın'ı çağıracaktı. Ama az sonra yapayalnız olduğunu anladı. Bağırıyor, çağırıyor ama kimse cevap vermiyordu sesine. Tek canlı, tek karaltı yoktu. Ses yoktu... </p><p class="calibre2">
Onların nerelerde yitip kaldıklarını bilemiyordu. Bu durum çok korkuttu onu. Çığlıkları yok olup gitti boşlukta. </p><p class="calibre2">
Hiçbir yerde, hiçbir yönde kara görünmüyordu. Denizin üzerinde nefes nefese koşmaya başladı. Yoruldu, bitti ama hiçbir yere varamadı. Olduğu yerde kalmıştı yine. Susuzluğu da gittikçe dayanılmaz derecede artıyordu, işte tam o sırada üzerinden bir kuşun uçup gittiğini gördü. Dişi ördek Lura idi bu uçan kuş. Denizin üzerinde çığlık atarak uçuyor, yuvasını kurabileceği bir yer arıyordu. Ama, ufacık bir kara parçası, küçücük bir toprak bulamıyordu: Her yanı deniz, her yanında çalkalanan dalgalar. Şaşkındı, acı acı çığlık atıyor, ne yapacağını bilemiyordu. </p><p class="calibre2">
— Ey Lura ördeği! diye bağırdı Kirisk. Kara nerede? Susuzluktan yanıyorum, söyle kara nerede? </p><p class="calibre2">
— Daha dünyada kara diye bir şey yok, dedi dişi ördek, sadece dalgalar var. </p><p class="calibre2">
Çocuk ona kaybolan büyüklerini sordu: </p><p class="calibre2">
— Ötekiler nerdeler? </p><p class="calibre2">
— Burada değiller, boşuna arama, hiçbir yerde bulamazsın. Kirisk'in yüreğini sözle anlatılmaz bir duygu, yalnızlık korkusu ve üzüntüsü sardı. Kaçmak, nereye olursa olsun kaçmak istiyordu, ama kaçmak da mümkün değildi: Her yanı su, her yanı dalga idi. Lura ördeği uçup gitmiş, ta uzakta bir nokta gibi görünüyordu. </p><p class="calibre2">
—  Lura ördeği, beni de götür, buralarda bırakma, çok susadım! diye yalvardı çocuk. </p><p class="calibre2">
Ama kuş cevap vermedi ve az sonra, henüz dünyada bulunmayan kara parçasını aramak için, deniz üzerinde kaybolup gitti. Yukarıda güneş ışıl ısıldı, göz kamaştırıyordu. </p><p class="calibre2">
Hıçkıra hıçkıra ağlayarak uyandı. Büyük bir üzüntü ve yatışmayan bir korku altında eziliyordu. Yaşlar boşanan gözlerini yavaş yavaş açtı. Kayık usul usul sallanıyordu. Koyu karanlık şimdi sisin gri karanlığına dönüşmüştü. </p><p class="calibre2">
Demek gece bitmiş, sabah olmuştu. Gerindi. Elini Orlan Ataya doğru uzatarak: </p><p class="calibre2">
— Ata, susadım diye mırıldandı, bir düş gördüm... </p><p class="calibre2">
Ama eli boşlukta kaldı. Kayığın arkasında Orhan Atanın yeri boştu. </p><p class="calibre2">
— Ata! diye bağırdı. Yine cevap veren olmadı. Cİrpererek başını kaldırdı: </p><p class="calibre2">
— Ata! Ata! Neredesin? </p><p class="calibre2">
Emrayin hemen yanına geldi. Oğlunu kucaklayıp sıkı sıkı bastı bağrına. </p><p class="calibre2">
— Ağlama yavrum, Ata yok artık. Boşuna çağırma. Deniz Kızı ile buluşmaya gitti o. </p><p class="calibre2">
Kirisk babasını dinlemiyordu: </p><p class="calibre2">
— Nerede, Ata nerede? Nerede? </p><p class="calibre2">
—  Dinle yavrum! Ağlama! Sakin ol, burada değil, ama sen sakın ağlama. O sana su vermemi söyledi. Biraz suyumuz var daha. Ağlamayı bırak da su vereyim sana. Ağlama. Yakında sis dağılacak, bak o zaman... </p><p class="calibre2">
</p><p class="calibre2">
Ama Kirisk yatışmıyor, babasının kucağından kurtulmak için çırpınıyordu. Onun çırpınması ile kayık da sallandı. Emrayin ne yapacağını bilemiyordu: </p><p class="calibre2">
—  Göreceksin bak, gideceğiz buradan! Bak gidiyoruz! Ey Mılgın, kalk artık gidiyoruz! </p><p class="calibre2">
Mılgın küreklere yapıştı. Kayık usul usul kaymaya başladı. Yine ilerliyorlardı: Koyu karanlığı ile bütün evreni kuşatan bu yoğun sisle nereye, niçin gittiklerini bilmeden. </p><p class="calibre2">
Yeni bir günü böyle karşıladılar. Şimdi kayıkta üç kişi kalmıştı. </p><p class="calibre2">
Mavi yarasa, su uer bana! </p><p class="calibre2">
Kirisk biraz yatıştı, Emrayin de küreklere asılınca biraz daha hızlı gitmeye başladılar. Ama yine nereye, niçin gittiklerini bilmiyorlardı. </p><p class="calibre2">
Orhan Atanın yitirilmesiyle yıkılan Kirisk, kayığın gerisin de kendi başına kalakalmış, hıçkırmaya devam ediyordu. Babası ve Mılgın da yıkılmışlar, ne kendilerine ne de Ki-risk'e yardım edebiliyorlardı. Yapabildikleri tek şey kürek çekmekti. Hiç olmazsa biraz ilerlemiş olurlardı böylece. Beyaz sisin içinde yüzleri kara imiş gibi görünüyordu. Acımasız, karşı konulmaz bir baskının altında eziliyorlar-di: Açlık ve susuzluğun. Sessizdiler. Ağızlarını açıp tek kelime söylemiyorlardı. Korkuyorlardı konuşmaktan. Bir süre sonra Mılgın kürekleri bıraktı. Asık ve üzüntülü bir sesle Emrayin'e: </p><p class="calibre2">
— Suyu paylaştır! dedi. </p><p class="calibre2">
Emrayin her birine maşrapanın dibine birkaç yudum su koyarak verdi. Su bozulmuş, çürümüş tahta kokusunu almıştı ve çok pis kokuyordu. Ama o da bitmek üzereydi. Yine öyle birkaç yudum olmak şartıyla üç, dört defa ancak içebilirlerdi. O birkaç yudum su ile kimse susuzluğunu giderememiş, rahatlamamıştı. </p><p class="calibre2">
O sıkıcı, sersemletici bekleyiş yine başladı: Hava değişecek miydi, değişmeyecek miydi? Hiç kimse umut arttırıcı bir yorum yapmak istemiyordu. </p><p class="calibre2">
Çökmüş, yıkılmış, suratları asık ve kayıtsızdılar. Kaderlerine boyun eğerek bekliyor, kayıkları ise o lanet sisin içinde dönüp duruyordu. Zaten kadere boyun eğmekten başka yapabilecekleri bir şey yoktu. Sis gittikçe bastırıyor, onları eziyor ve iradelerini yoğaltıyordu. Mılgın yalnız bir defa ağzını açıp sunturlu bir küfür savurdu ve öfke dolu, titreyen bir sesle bağırdı: </p><p class="calibre2">
— Bu sis dağılsın ölmeye razıyım! Kendimi kayıktan aşağı atacağım, yeter ki gözlerim biraz ışık, biraz aydınlık görsün! </p><p class="calibre2">
Emrayin sesini çıkarmadı. Başını çevirip bakmadı bile. Ne diyebilirdi ki? Şimdi Orhan Atanın yerini o almıştı, baş o idi. Ama söyleyecek bir şeyi yoktu. Nereye gideceklerini bilemiyordu. </p><p class="calibre2">
Vakit geçiyordu. Kayık olduğu yerde dönüyor, duruyor, sonra yine hareket ediyordu. </p><p class="calibre2">
Ölüm tehlikesi her saat artıyor, onları yakan, kıvrandıran susuzluğa bir de mahvedici, korkunç bir açlık eklenmiş bulunuyordu. Güçleri tükeniyor, vücutlarından kaçıp gidiyordu. </p><p class="calibre2">
Kirisk, gözleri yarı kapalı, bitkin yatıyordu kayığın arkasında. Başı kurşun gibi ağırdı, dönüyordu ve güçlükle nefes alıyordu. Boş midesinin kasları kasılıp burkuluyor, ağrılar veriyordu, öyle çok, öyle korkunç susamıştı ki! </p><p class="calibre2">
Maui yarasa, su ver bana! </p><p class="calibre2">
Kirisk, şimdi su taşıyıcı mavi yarasaya yalvarıp yakararak hayale dalmaya çalışıyordu. Ala Köpek Dağı'nın, o erişilmez masal diyarı hâline gelen dağın eteğinde geçirdiği günlerin anısında bulmaya çalışıyordu kurtuluşu. </p><p class="calibre2">
Dudaklarından "hep "Mavi yarasa bana su ver!" sözleri dökülüyor, başı dönerken o dağın yamacında, otların üzerinde, tomruk gibi yuvarlanarak oynadığı günleri hatırlıyordu. Ne güzel, ne eğlenceli bir oyundu o! En beceriklisi, en dayanıklısı o idi. Dik yamacı tırmanıyor, budanmış, düzlenmiş bir tomruk gibi kendilerini yukarıdan aşağıya yuvarlıyorlardı. Kollarını vücutlarına iyice yapıştırmaları, önce birkaç dönüşle hız almaları gerekirdi. Sonra kimse durduramazdı onları. Gökyüzü bir o yandan, bir bu yandan görünür, bulutlar döner, gözlerinin önünden uçup gider, ağaçlara çarpar, her şey altüst olur, yukarıda güneş gülmekten boğulurdu. Ah ne zevkli bir oyundu o! Bütün çocuklar bağrışıp çağrışırdı. Aşağıya doğru gittikçe artan bir hızla yuvarlanırken, bir an gözünüz ardınızdan yuvarlanan öteki çocuklara ilişirdi. Yüzlerinin şekli bozulmuş, bacakları yay gibi gerilmiş çocuklara. Sonra düzlüğe gelip dururdunuz. Cif ne baş döndürücü! Kulaklarınız vınlardı. Oyunun en önemli, en zor yanı bu andan sonra başlardı. Bir, iki, üç! diye sayar, zıplayıp ayağa kal-kardınız. Başınız dönse de, düşmeden ayakta durmak zorundaydınız Genellikle ilk denemede herkes düşerdi. </p><p class="calibre2">
Çok eğlenceli olurdu. Herkes katılırdı gülmekten. O da gülerdi tabiî! Ayakta durmak isterlerdi ama, yer kayıp giderdi ayaklarının altından. Ama Kirisk düşmezdi. Ayakta durmaya çalışır ve başarırdı. Çünkü kız arkadaşı Muzluk da orada olurdu. Me olursa olsun, onun yanında düşmemeli, beceriksiz, hantal olmadığını göstermeliydi. </p><p class="calibre2">
</p><p class="calibre2">
Bu oyunun en hoş, en eğlenceli yanı, Muzluk'la birlikte yuvarlanıp yarışmalarıydı. Kızlar da yuvarlanırdı. Ama ödlektiler ve saçları da bir şeylere takılırdı yuvarlanırken. Bunun bir önemi varmış sanki. Bu çok eğlenceli oyunda, insanın mutlaka orası burası morarırdı. </p><p class="calibre2">
Muzluk'la birlikte yuvarlanırlarken, Kirisk, çaktırmadan dirsekleriyle vücudunu frenler ve Muzluk'u geçmezdi. </p><p class="calibre2">
Böylece, yamacın aşağısına aynı anda varır, bağrışır, gülüşür ve bir, iki, üç! diye sayarlardı. O sırada, düşmemesi için Muzluk'a yardım etmek en büyük zevkti. Zaten, sözde düşmemek için birbirlerine atılır, birbirlerine tutunurlardı. Muzluk nasıl neşelenir, nasıl gülerdi! Dudakları da ne kadar güzel, ne kadar çekiciydi! </p><p class="calibre2">
Kirisk onu tutsun, kucaklasın diye her zaman düşer gibi yapardı. O da onun yardımına koşar, tutar, kucaklardı. </p><p class="calibre2">
Me eşsiz mutluluk anlarıydı o anlar! Kimse fark etmezdi onların o aşk yakınlaşmasını. Kızın ince entarisi altında yüreği korku ile çarpar, ikisinin de vücutları tir tir titrerdi. Kirisk, avucunda, kızın körpe, diri memelerini hisseder, onun da vücudu titreyerek birden kendisine sarıldığını görürdü. Gözleri ne kadar esrarlı, ne kadar parlak ve coşkuluydu! Bütün dünya, yerde gökte ne varsa, her şey, onların çınlayan mutluluğunda, onlarla birlikte döner, yüzerdi. Bunun nasıl eşsiz bir mutluluk olduğunu kimse bilemezdi. </p><p class="calibre2">
Yalnız bir defasında, Kirisk'ten biraz daha büyük olan bir çocuk, kimsenin sevmediği, nefret ettiği o çocuk, işin farkına varmıştı. Bu aptal, başı döndüğü için kendisini tutamıyormuş gibi gidip Muzluk'un üzerine düşmüştü. </p><p class="calibre2">
Muzluk hemen çekilmiş, kaçmıştı ama o, kendini durdu-ramıyormuş gibi varıp tutunmuştu kıza. Sonra ikisi de düşmüşlerdi. Kirisk hemen kavgaya tutuşmuştu onunla. Çocuk kendisinden daha iriydi ve Kirisk'i birkaç defa yere yıkmış, ama Kirisk de ondan aşağı kalmamıştı. Bu kavgada yenen yenilen olmamıştı. Kirisk, Muzluk'un kendisine yardım etmesine de engel olmuştu. Ama bu olay yalnız bir kere oldu... </p><p class="calibre2">
Oyundan sonra ter içinde kalarak, yanakları ateş gibi yanarak, su içmek için dereye koşmaları da en sevinçli, en zevkli anlardan biri olurdu. </p><p class="calibre2">
Mavi yarasa, bana su ver! Ah mavi yarasa, bana su uer! </p><p class="calibre2">
Dere uzakta değildi, ormandan çıkar, oyun oynadıkları yerden geçerdi. Çakıllar üzerinden seke seke, şırıl şırıl akardı. Ormanın serinliğini, loşluğunu da getirirdi. Çevresini sık otlar kuşatır, ta suya kadar inerlerdi. Hemen kıyısında biten otlar suya sarkar, gövdeleri sevinçle akan dereye karşı koymaya çalışırdı. Gamsız dere, güneşin altında pırıl pırıl akıp gider, bazen dik kaya oyuklarına girer, ilerde tekrar çıkar ve otların, sazların arasında kaybolurdu. </p><p class="calibre2">
Çocuklar bu dereye koşup gelir, otları iki yana ayırıp başlarını uzatırlardı hemen. Avuçla içmek için ellerini yıkayacak zamanları yoktu çünkü. Tıpkı geyikler gibi dereye eğilir, yüzlerini okşayarak şarıldıyan suya daldırır ve öyle içerlerdi. Ah ne büyük zevkti o! </p><p class="calibre2">
Mavi yarasa, bana su ver! Mavi yarasa, bana su ver! Ah mavi yarasa, bana su ver! </p><p class="calibre2">
Başları suya eğilmiş olarak dere boyuna sıralanırlardı. Omuzları birbirlerine değer, suya daldırdıkları elleri birbirine karışırdı. Elleri iki değildi sanki. Dudaklarıyla suyu süzerek içer, arada bir soluk almak için durur, sonra yine, birbirlerine takılarak kana kana içerlerdi. Hiç gitmek istemezlerdi oradan. Yüzlerinin hareketli, çarpılmış, tuhaf gölgelerine bakıp gülüşür, o berrak sudan başlarını kaldırmak istemezlerdi. </p><p class="calibre2">
Mavi yarasa, bana su ver! Maui yarasa, bana su ver! Mavi yarasa, bana su veri Ah mavi yarasa, bana su ver! </p><p class="calibre2">
Muzluk, başını kaldırmadan, o badem gözleriyle yandan kurnazca bakar, Kirisk de aynı kurnaz bakışla ona gülümserdi. </p><p class="calibre2">
Muzluk ona, sözde uzaklaştırmak için omzuyla dokunur, ama o yerinden kımıldamazdı. Sonra, ağzına su doldurarak Kirisk'in yüzüne püskürtürdü. Kirisk de yapardı aynı şeyi. Ağzına daha çok su alır ve çok basınçlı bir fıskiye gibi fışkırtırdı kızın yüzüne. Böylece, gürültü patırtı, itiş kakış ve bir kovalamaca başlardı. Herkes birbirini kovalar, derenin içinde koşar ve sırılsıklam ıslanırlardı... </p><p class="calibre2">
Mavi yarasa, bana su ver! </p><p class="calibre2">
Bütün bunların bir daha olamayacağını düşünmek çok zor, çok acı geliyordu Kirisk'e. Soluması daha güçleşti, midesindeki kramplar daha çok acı vermeye başladı. Bu acılar içinde kıvranarak sessizce ağlıyor, bir yandan da mavi yarasaya sesleniyordu: </p><p class="calibre2">
Mavi yarasa, bana su ver! </p><p class="calibre2">
Bitkin bir hâlde düşlere dalıp gerçekleri unutmaya çalışıyordu ama çevresinde hiçbir şey değişmiyordu. Sisin beyaz tülü açılmıyor, üzerlerine çökmüş, kımıldamadan duruyordu. Kayıkta herkes oturduğu yerde, şaşkın, bitkin beklemekteydi: Me olacaklarını, onları neyin beklediğini bilmeden. İşte bu sırada ve birdenbire, kayık sarsıldı ve Kirisk, babasının korkuyla bağırdığını duydu: </p><p class="calibre2">
</p><p class="calibre2">
— Mılgın! Mılgın! Ne yapıyorsun, dur! diyordu Emrayin. </p><p class="calibre2">
Kirisk başını kaldırıp baktı ve gözlerine inanamadı: Mılgın yarı beline kadar denize sarkmış, denizden maşrapa ile su alıyor ve içiyordu. </p><p class="calibre2">
Emrayin, onun elindeki maşrapayı almak için üzerine atılarak bağırdı: </p><p class="calibre2">
— Dur! Yapma! </p><p class="calibre2">
Ama Mılgın elini kaldırıp tehdit etti onu: </p><p class="calibre2">
— Yaklaşma Sakallı, yoksa öldürürüm seni! </p><p class="calibre2">
Dudağını bile ıslatmaması gereken o tuzlu suyu, üstüne başına döke döke içiyordu. Elleri titriyor, su göğsüne, kollarına dökülüyordu. İstemeye istemeye, boğu-lurcasına içiyordu suyu. Yüzü vahşi bir hayvanı andırıyordu. </p><p class="calibre2">
Sonra maşrapayı kayığın dibine fırlattı, hırıltılar çıkararak kayığın içine devrildi ve öylece kaldı. İmkansızdı ona yardım etmeleri. Kirisk, korkudan bir yumak gibi büzülmüştü, daha da artan susuzluğu bir hançer olup saplanıyordu karnına. İyice yıkılmış olan Emrayin, küreklere asılarak yavaş yavaş çekmeye başladı ve kayık sisin içinde ilerledi. Başka bir şey gelmiyordu elinden. </p><p class="calibre2">
Mılgın yatışır gibi oluyor, sonra yine hırıltılar çıkararak, öldürücü susuzluktan çırpınmaya başlıyordu. Bir süre sonra başını kaldırıp bağırdı: </p><p class="calibre2">
— Yanıyor! İçim yanıyor! </p><p class="calibre2">
Sonra bağrını açıp elbisesini yırtmaya başladı. </p><p class="calibre2">
—  Nasıl yardım edeyim sana? Nasıl? diyordu Emrayin. Fıçıyı göstererek sordu: </p><p class="calibre2">
— Biraz, su vereyim mi? </p><p class="calibre2">
— Hayır, dedi Mılgın. Artık yararı yok. Geceye kadar dayanayım, sonra Orhan Atanın yaptığını yapayım diyordum, ama dayanamayacağım. Sonum geldi artık, gidiyorum. Sonum geldi... Düşündüğümü kendi başıma yapacağım, bunu yapacak kadar gücüm var daha... </p><p class="calibre2">
Bu ıssız denizin ortasında, başı sonu, ucu bucağı olmayan bir sisin içinde, kendini ölüme mahkum eden bir adamın bu konuşmasını dinlemek korkunçtu, dayanılır gibi değildi. Emrayin, arkadaşı ve yeğeni olan Mılgın'ı yatıştırmak için bir şeyler söylemeye çalıştı ama o hiçbir şey duymak istemiyor, bir an önce o dayanılmaz acılarına son vermek istiyordu. </p><p class="calibre2">
—  Bana bir şey söyleme, artık çok geç! diye mırıldandı Mılgın. Kendim yapacağım bu işi, tek başıma. Siz ikiniz, baba oğul, başınızın çaresine bakın. Böylesi daha iyi. Beni bağışlayın. Siz baba oğul beraber kalın, biraz daha su var... Ben, ben gidiyorum... </p><p class="calibre2">
Böyle dedikten sonra doğruldu, eğilip kayığın kenarına tutundu. Sendeleyerek ve bütün gücünü toplayarak, Emrayin'e alttan alttan bakarak: </p><p class="calibre2">
—  Sakın beni tutmaya çalışma Sakallı! dedi. Yapmam gerekeni yapacağım. Elveda! Belki siz kurtulursunuz. </p><p class="calibre2">
Ama ben, işte şimdi... Sen hemen uzaklaş... Sürüklenme... Eğer yaklaşırsan deviririm kayığı! Durma Sakallı, çek kürekleri. Anlıyor musun, engel olmaya kalkarsan batırırım! </p><p class="calibre2">
Mılgın'ın bu yalvarmaları, bu tehditleri karşısında Emra-yin'in, söyleneni yapmaktan başka bir şey gelmezdi elinden. Kayık, sessiz denizi ve sisi yara yara ilerlemeye başladı. Kirisk ise ağlıyor, inliyordu: </p><p class="calibre2">
— Mılgın Akay! Mılgın Akay! Yapma! </p><p class="calibre2">
Mılgın ayağını kayıktan dışarı attı. Kayık şiddetle yalpaladı ve sonra yine düzeldi. </p><p class="calibre2">
Mılgın soğuk sular içinde çırpınırken bağırıyordu: </p><p class="calibre2">
— Gidin! Gidin! </p><p class="calibre2">
Yoğun sis bir anda yuttu onu. Her şey yine sessizliğe büründü, sonra o sessizlik içinde bir çığlık duyuldu. </p><p class="calibre2">
Boğulan adamın son çığlığı idi bu. Emrayin kendini tutamadı. Hıçkıra hıçkıra, yankılı seslerle bağırdı: </p><p class="calibre2">
— Mılgın! Mılgııın! </p><p class="calibre2">
Hemen çığlığın geldiği yere gittiler ama Mılgın kaybolmuştu. Suyun yüzeyi, hiçbir şey olmamış gibi durgundu. Boğulduğu yeri anlamak da imkansızdı. </p><p class="calibre2">
Günün geri kalan bölümünde, oldukları yerden pek uzaklaşmadan dönüp durdular. Yıkılmış, bitmişlerdi ve üzüntüden ağlıyorlardı. Kirisk babasının ağladığını ilk defa görüyordu. Daha önce bir erkeğin ağladığını hiç görmemişti. </p><p class="calibre2">
Emrayin kendini tutamamıştı. Hıçkırıklar arasında: </p><p class="calibre2">
— İşte yalnız başımıza kaldık! dedi. Sonra yine ağlayarak mırıldandı: </p><p class="calibre2">
— Mılgın! Mılgın! Ah benim sadık dostum!... </p><p class="calibre2">
</p><p class="calibre2">
Gün sona eriyor ya da öyle görünüyordu. Eğer bir yerlerde güneş varsa, denizin üzerinde, yukarıda, sislerin üstünde dolaşıyorsa, yine her zamanki yerinden usul usul batmak üzere olmalıydı. Ama burada, gittikçe kararan yoğun sis altında, denizin üzerinde dönüp duran yitik bir kayıkta, yalnız ikisi, baba oğul vardılar. </p><p class="calibre2">
Emrayin, kendi kendine akşamın yaklaştığını düşünürken su içme zamanının geldiğine karar verdi. Kirisk'in de o anı büyük bir sabırsızlıkla beklediğini, bu korkunç susuzluğa ve açlığa rağmen sesini çıkarmadan dayanmasının güçlüğünü görüyor, anlıyordu. Mılgın'ın ölümü susuzluğunu biraz unutturur gibi olmuştu ama, az sonra, sanki bunun acısını çıkarıyormuş gibi, susuzluk daha çok yakmaya, kıvrandırmaya başlamıştı. </p><p class="calibre2">
Emrayin, bir damlasını bile dökmemeye dikkat ederek, maşrapaya o kokmuş sudan biraz koydu. Çocuk maşrapayı alır almaz bir solukta suyu içti. Sonra Emrayin kendi payını da döktü maşrapaya. O anda fıçının dibinde pek az su kaldığını görüyordu. Su dökerken fıçıyı nasıl çok kaldırdığını gören Kirisk de anlamıştı bunu. </p><p class="calibre2">
Emrayin sonunda suyun biteceğini bildiği hâlde, korktu, ürperdi. Maşrapayı elinde tutuyor, içmiyordu. O anda aklına gelen bir düşüncenin ve verdiği kararın korkunçluğu yanında susuzluğun önemi ve anlamı hiç kalırdı. </p><p class="calibre2">
— Şu maşrapayı tut biraz, diye oğluna uzattı. Bunu hiç yapmaması gerekirdi. Elinde su olması ve onu içmemesi çocuk için işkence olurdu. Maşrapayı verip eli serbest kalınca, hemen hemen bomboş olan fıçıyı, tıpasını sıkı sıkı kapatarak yerine koydu ve çocuğuna: </p><p class="calibre2">
— Haydi, iç onu, dedi. </p><p class="calibre2">
— Ya sen? dedi çocuk şaşırarak. </p><p class="calibre2">
—  Ben sonra içerim, bir şey düşünme, iç oğlum, dedi sakin bir sesle. </p><p class="calibre2">
Kirisk yine bir solukta kokmuş suyu içti. Susuzluğunu giderememişti ama hafif bir rahatlama hissetmişti. </p><p class="calibre2">
— Şimdi nasılsın? dedi babası. </p><p class="calibre2">
— Biraz daha iyiyim. </p><p class="calibre2">
Kirisk babasına minnet duyuyordu. </p><p class="calibre2">
— Korkma oğlum ve unutma: İnsan ağzına bir damla su almadan iki üç gün yaşayabilir. Ne olursa olsun, sakın korkma... </p><p class="calibre2">
— Sen onun için mi içmedin? </p><p class="calibre2">
Emrayin bu soru karşısında biraz sarsıldı, bir an düşündükten sonra: </p><p class="calibre2">
— Evet, dedi. </p><p class="calibre2">
— Peki, yemeden ne kadar dayanır insan? Çoktandır bir şey yemedik de... </p><p class="calibre2">
— Su varsa açlığa dayanırsın. Ama bunu düşünme, şimdi biraz gidelim mi? Ne dersin? Seninle konuşmak istiyorum. </p><p class="calibre2">
Emrayin, kürekleri gıcırdatmaya ve kayık sisin içinde yavaş yavaş ilerlemeye başladı. Sanki oldukları yerde konu-şulmazmış gibi oradan ayrılıyorlardı. Baba, iki elini birden kullanarak cesaretini toplamak ister gibiydi. </p><p class="calibre2">
İlerlerken, düşüncesi bile ürperti veren o zor konuşmaya daha kolay hazırlanacağını sanıyordu. Tek başına kürek çekmek istememiş, Kirisk'i de öbür küreklerin başına oturtmuştu. Oysa bunun da, ilerlemelerinin de hiç gereği yoktu. Çocuk onun için çok ağır olan kürekleri güçlükle çekiyordu. Tek küreği belki daha kolay çekebilirdi ama, iki ağır küreği çekecek kadar büyük değildi henüz, çocuğun da kendisi gibi her saat biraz daha güçsüz kaldığını </p><p class="calibre2">
görüyordu. Öyleyse olacağı çabuklaştırması gerekirdi. Zaman akıp geçiyor, sonu yaklaşıyordu çünkü. </p><p class="calibre2">
Kirisk başını kaldırmadan, kürekleri gelişigüzel kaldırıp indiriyordu. Ama, bu değildi Emrayin'in canını sıkan. </p><p class="calibre2">
Oğlunun omuzlarına bakarken, onun kamburlaşmış, sıska, savunmasız vücudunu görüyor -bunu şimdi anlıyordu-dudaklarını ısırıyor, yüreği kan ağlıyor, acıdan kıvranıyordu. Ama, başka bir çıkış yolu olmadığı hâlde, bir türlü başlayamıyordu konuşmaya... </p><p class="calibre2">
Siste ilerledikçe, karanlık artıyor, görüş mesafesi iyice daralıyordu, ama Emrayin, acı düşüncelerine dalmış, devam ediyordu kürek çekmeye. Çok az bir vakti kalmıştı. Güçlü yapısına, dayanmak için zorlanmasına rağmen, açlık ve susuzluk onu eritmiş, gücünü almıştı. Gücünü tamamen yitirmeden, kararını uygulayacak zamanı geçirmeden, oğlunu hazırlamalıydı. </p><p class="calibre2">
Orhan Atadan ve Mılgın'dan sonra kendisinin de kayığı terk etmesi tek çıkar yoldu. Böylece fıçıda kalan pek az su bitinceye kadar oğlunun hayatını kurtarabilir, hiç olmazsa uzatabilirdi. O gece ya da ertesi gün sisin dağılacağını, hava açılsa bile denizin ortasında yapayalnız yiye-ceksiz, içeceksiz kalan oğlunun kurtulup kurtulamayacağını bilemezdi. Masıl, ne yaparak kurtulurdu? Bir cevap bulamıyordu bu soruya. Tek ümit, çok uzak bir ihtimal olsa bile, sis dağıldıktan sonra Kirisk'in, beyaz adamların kullandığı bir gemiye rastlamasıydı. </p><p class="calibre2">
</p><p class="calibre2">
Beyazların bazen bu sularda göründüklerini duymuştu: Kendi kıyılarından açılır, okyanusu geçer, uzak ülkelere giderlermiş. Kendisi onlarla hiç karşılaşmamıştı ama, dünyada olup biten her şeyi bilen tüccarlardan duymuştu bunu. Hatta tüccarlardan bazıları beyazların dağ gibi yüksek gemilerine binip yolculuk etmişlerdi. </p><p class="calibre2">
Eğer hava açılırsa, eğer yolları kesişirse, eğer beyaz adamlar bir ağaç gövdesinden yapılan bu küçük, bu yitik kayığı görürlerse, belki oğlu kurtulurdu. Pek zor, hatta hemen hemen imkansız görünse de yine bir umuttu ve tek umuttu bu. </p><p class="calibre2">
Çocuğunu terk etmeden önce Emrayin'in söylemek istediği işte bunlardı. Ayrıca Kirisk'e, son nefesine kadar, aklını yitirmedikçe kayıkta kalmasını sıkı sıkı tembih etmeliydi. Suyu bittikten sonra bile kayıkta ölmeli, Orhan Atanın, Mılgın'ın ve babasının yaptıkları gibi kendini denize atmamalıydı. Başka çare yoktu. Kaderin acımasızlığına boyun eğecekti... Ama yine de, on bir yaşındaki bu çocuğun, bir kayıkta, ucu bucağı olmayan bir denizde ve koyu karanlık bir siste, yiyeceksiz, içeceksiz, yapayalnız kalıp ölümü beklemesini düşünmek Emrayin'in yüreğini parçalıyor, ürküntü veriyordu. Bunu kabullenmek, buna boyun eğmek, onun gücünü aşan bir şeydi. O zaman aklından, çocuğunu yalnız bırakmamak, onunla birlikte ölmek fikri de geçti... </p><p class="calibre2">
Az sonra ortalık iyice karardı. O sisli gecede deniz yine mürekkep karanlığına büründü. Gündüz yoğun siste ilerlemek anlamsızdı ama gece aynı şeyi yapmak daha da anlamsızdı. Olduğu yerde usul usul sallanıyordu kayık. Havanın değişeceğini gösteren en küçük bir belirti yoktu. Suları dalgalandıracak bir nefeslik rüzgar yoktu. </p><p class="calibre2">
Baba oğul kayığın gerisinde, birbirlerine sımsıkı sarılarak uzandılar, ikisi de uyumuyordu. Açlıktan ve susuzluktan kıvranarak ikisi de başlarına gelecekleri düşünüyordu... </p><p class="calibre2">
Babasının yanına uzanıp yatan Kirisk, onun şu son günlerde nasıl zayıfladığını, nasıl eriyip gittiğini, gücünün nasıl tükendiğini iyice hissediyordu. Değişmeyen yalnız gür ve yumuşak sakalıydı. Babasına iyice sokulup gözyaşlarını içine akıtırken, o gece, o güne kadar bilmediği bir duygunun, bir evladın babasına ne derece bağlı olduğu duygusunun ne olduğunu da anlamıştı. Kelimelerle anlatılamazdı bu duygu: Babası onun canında, kanında, </p><p class="calibre2">
çarpan yüreğindeydi. Babasına benzemekten övünç duymuş, onu taklit etmiş, onun gibi olmayı hayal etmişti her zaman. Ama şimdi anlıyordu ki babası kendisiydi, kendisinin bir başlangıcı, kendisi de onun bir devamıydı. </p><p class="calibre2">
İşte bu yüzden babasına acıyor, kendisiymiş gibi ona üzülüyordu. Gerçekte mavi yarasadan suyu ikisi için, kendisi ve babası için istiyordu: </p><p class="calibre2">
Maui yarasa, su uer bize! Maui yarasa, su ver bize! </p><p class="calibre2">
Her saat artan ve artık giderilmesi mümkün olmayan susuzluğun verdiği dayanılmaz acılar içinde olsa da, babası artık su içmeyi düşünmüyordu. İçi yanıyor, vücudu kuruyor, kasları tekrar gevşememek üzere kasılıyor, başı uğulduyordu. Mılgın'ın son dakikalarında çektiği acıları daha iyi anlıyordu şimdi. Ama yine de çektiği bu acılar değildi onu düşündüren. Suyu düşünmenin, kana kana su içmeyi istemenin hiçbir anlamı yoktu artık. </p><p class="calibre2">
Eğer oğlu olmasaydı, bu karanlık gecede, bu son gecesinde bağrına sokulup yatan oğlundan ayrılmaya, onu terk etmeye gücü yetseydi, bu onulmaz acılarına çoktan son verirdi. Hiçbir kurtuluş şansı olmasa da, onun ömrünü azıcık uzatabilmek için sonuna kadar dayanacak, onu koruyacaktı. Bilinçli bilinçsiz mücadelesi bunun için, bu umut içindi. Son görevi, son arzusu bu idi. İşte bu yüzden kayığı terk etmesi gerekiyordu. Ve yine bu yüzden, onu kendi kaderine bırakma zorluğu yüzünden, uygulayamıyordu kararını. Ama daha fazla beklemesi de tehlikeliydi. Çünkü kararını uygulayacak gücü de kalmayacaktı az sonra... </p><p class="calibre2">
Baba için artık yaşama süresinin sonu geliyordu... </p><p class="calibre2">
Masıl, hangi kelimelerle anlatırdı bunu oğluna? Onu, onun için terk ettiğini nasıl söyleyebilirdi? </p><p class="calibre2">
Baba için yaşama süresinin sonu geliyordu... </p><p class="calibre2">
Babasının düşüncelerini anlamış gibi Kirisk birden bağırdı: </p><p class="calibre2">
— Baba! </p><p class="calibre2">
Sonra babasına daha sıkı sarıldı ve mavi yarasaya yalvardı: </p><p class="calibre2">
Maui yarasa, su ver bize! Maui yarasa, su uer bize! </p><p class="calibre2">
Emrayin dişlerini sıktı, yine de acılarla inledi, ama bir şey söylemeye cesaret edemedi. Konuşmadan, düşünce yoluyla veda ediyordu oğluna. Bu veda sürdükçe, kalkıp son adımını atması da o kadar zor oluyordu. O gece şunu da anladı: O güne kadarki hayatı, o gecenin, o anın hazırlayıcısı idi. Doğmuş, yaşamış ve şimdi, son gücüyle oğlunda kendini sürdürmek için ölüyordu. Oğluna, konuşmadan, tek kelime söylemeden veda ederken düşündüğü bu idi. Bir şeyi çok iyi anlamıştı: Hayatı boyunca, son nefesine kadar tek amacının, oğlunda kendini sürdürmesi olduğunu. Bunu o güne kadar düşünememesi, düşündürecek bir sebebin bulunmayışından idi. </p><p class="calibre2">
Hatırlıyordu şimdi: Bu düşüncenin daha önce aklından bir şimşek hızıyla gelip geçtiği bazı olayları yaşamıştı. </p><p class="calibre2">
Bir keresinde, şimdi ölmüş bulunan Mılgın ve kabileden bazı arkadaşlarıyla ormanda büyük bir ağaç kesmişlerdi. Ağaç devrilmeye başladı. Tam bir raslantı olarak, Emrayin, çarptığı bütün dalları kırıp dökerek düşen dev ağacın altında bulunuyordu. Herkes bir ağızdan bağırmıştı: </p><p class="calibre2">
— Kaç! Çabuk kaç! </p><p class="calibre2">
Emrayin şaşırmış, donmuştu sanki. Geç kalmıştı. Koca ağaç, tepesinde çatırdayarak, yıkıp devirerek, yeşil ormanın kubbesinden bir bölümünü koparıp göğe doğru bir boşluk açarak, ağır ağır üzerine düşüyordu. İşte o anda, tek bir şeyi, oğlu Kirisk'i düşünmüştü. O zaman Kirisk çok küçüktü, tek çocuklarıydı. Kızları Psulk doğmamıştı daha. O son saniyelerde, kaçınılmaz görünen bir ölümün eşiğinde, yalnız ve yalnız oğlunu, ölürse kendi yerini alacak olan oğlunu düşünmüş, başka şey düşünmeye zamanı kalmamıştı. Ağaç, korkunç bir gürültüyle, tozu yaprağı savurarak Emrayin'in hemen yanı başına devrildi. Herkes rahat bir soluk aldı: Kurtulmuştu, sağ </p><p class="calibre2">
salim ayaktaydı! </p><p class="calibre2">
Şimdi işte bu olayı hatırlıyor, onu kendisi yapan, olduğu gibi yapan şeyin oğlunun dünyaya gelişi olduğunu, hayatta baba olma duygusundan daha güzel, daha güçlü bir duyguyu asla yaşamadığını çok iyi anlıyordu. </p><p class="calibre2">
Çocuklarına, özellikle de Kirisk'e minnettardı. Ama bunları anlatıp onu daha rahatsız etmek istemedi. Zaten şu anda çok mutsuzdu çocuk... </p><p class="calibre2">
Baba için yaşama süresinin sonu geliyordu... </p><p class="calibre2">
Mavi yarasa, su ver bize! Mavi yarasa, su uer bize! </p><p class="calibre2">
Evet, baba için yaşama süresi sona eriyordu. </p><p class="calibre2">
Çok değerli iki, üç anısı daha vardı ki onlardan ayrılmak da güç geliyordu ona. Pek az vakti kalmış olsa da, bunları da düşünmeden gitmek istemiyordu. Kayığı terk et-   ' me vaktinin geldiğini aklından çıkarmadan bu anılarına da veda ediyordu şimdi... </p><p class="calibre2">
Daha ilk günden sevmişti karısını. Şaştığı şey, denizde iken o ne düşünmüşse, evde kalan karısının da aynı şeyi düşünmesiydi. İlk günden beri böyle olmuştu. Karısı onun denizde ne düşündüğünü, o da karısının evde ne düşündüğünü biliyorlardı... Uzakta iken birbirlerinin düşüncesini anlamaları, duygu ve düşünce birliği içinde olmaları, onların bir sırrı ve mutluluklarının kaynağı idi. </p><p class="calibre2">
Kirisk henüz doğmamıştı ama karısının hamile olduğunu gösteren belirtiler, henüz kesinlik kazanmasa da, başlamıştı. Bir gün denizden döner dönmez karısına şöyle demişti: </p><p class="calibre2">
— Bir oğlumuz mu oluyor? </p><p class="calibre2">
— Şşt! Yavaş söyle, cinler duymasın. İyi ama sen nerden biliyorsun? </p><p class="calibre2">
Kadın şaşırmıştı ama mutluluktan gözleri parlıyordu. </p><p class="calibre2">
— Bugün sen öyle düşündün, çok da istiyordun. </p><p class="calibre2">
— Ya sen? </p><p class="calibre2">
— Senin ne düşündüğünü bildiğimi biliyorsun, benim ne düşündüğümü de biliyorsun. </p><p class="calibre2">
—  Ben öyle düşündüm, çünkü sen de öyle düşünüyordun ve çok da istiyordun... </p><p class="calibre2">
Ve istedikleri oldu, sezgileri gerçekleşti. Kirisk henüz doğmamıştı ama yakında doğacaktı. Doğum günü yaklaşıyordu. O zaman karısı onun, belki yüz yerinden yamalı eski deri pantolonunu giymeye başlamıştı. </p><p class="calibre2">
Bunu, kocası denizde olduğu zaman bile evde bir erkek ruhu bulunsun diye yapıyormuş, yoksa doğacak çocuk iyi gelişmezmiş. Onun eski pantolonunu giydiği zaman karısı en güzel, en alımlı olurdu. En güzel, en alımlı!... </p><p class="calibre2">
Onları ana ve baba yapacak olan şeyi düşündükleri günler, en güzel, en mutlu, en sevinçli günleriydi. </p><p class="calibre2">
Kirisk'i düşündükleri günler... </p><p class="calibre2">
İşte şimdi ondan ve onunla ilgili her şeyden ayrılması gerekiyordu. </p><p class="calibre2">
Sonra, bir başka gün -o zaman Kirisk büyümüştü- annesi ona kızmış ve "Sen bu eve gelmeden daha rahat yaşıyordum." demişti. </p><p class="calibre2">
Çocuğun bu sözlere çok canı sıkılmış ve babası döner dönmez sormuştu: </p><p class="calibre2">
— Baba, ben buraya gelmeden önce neredeydim? </p><p class="calibre2">
</p><p class="calibre2">
Tuhaf ama hoş bir soruydu. Karısı ve o sessizce, gözleriyle gülmüşlerdi. Emrayin ne diyeceğini, ne cevap vereceğini bilemeyince, buraya gelmeden önce nerede bulunduğunu söylemeyince, karısı kim bilir ne kadar zevk-lenmişti. </p><p class="calibre2">
Şimdi olsa, oğluna, dünyaya gelmeden önce kendi içinde yaşadığını, kanında, belinde olduğunu, sonra annesinin karnına geçtiğini, oradan çıkıp kendisini yenilediğini, baba olarak onda yaşadığını ve şimdi, yok olduktan sonra, varlığını onda sürdüreceğini, onda ve onun çocuklarında var olmaya devam edeceğini söylerdi... </p><p class="calibre2">
Evet, bunları söylerdi ona. Ölmeden önce söyleyebildiği için de mutlu olurdu. Ama şimdi her şeyin sonu gelmişti, bütün soyu yok olacaktı. Kirisk'in bir, en çok iki günlük ömrü kalmıştı. Bunu çok iyi biliyordu, işte asıl felaket bu idi, kendisinin kayığı terk edip oğlundan ayrılması değil... </p><p class="calibre2">
Oğluna son olarak, kalan zamanında, Orhan Ata ile Mıl-gın Akayım da şükranla, minnetle anmasını söylerdi. </p><p class="calibre2">
Artık dünyada olmadıklarına göre, anılmak ya da anılmamak onlar için fark etmezdi. Ama kendisi için yapmalıydı bunu. İnsan, işte böyle adamları düşünerek ölmeliydi. </p><p class="calibre2">
Sonra, oğlunun bunları kendi kendine düşünüp anlayabileceğine karar verdi. </p><p class="calibre2">
Kirisk uyandığı zaman, geçen gecelere göre vücudunun daha sıcak olduğunu, üşümediğini anlayarak şaşırdı. </p><p class="calibre2">
Gözlerini açıp başını kaldırdı: Babası kayıkta değildi. Sıçrayıp kalktı, iyice baktı ve sonra o sisli, o ıssız denizde yankılanan korkunç bir çığlık attı. Acı ve umutsuzluk dolu, yalnızlık çığlıkları uzayıp gitti. Sel gibi yaş aktı gözlerinden, ağlamaktan bitti ve sonra boğuk sesler çıkararak yıkılıp kaldı kayığın dibinde. Kanından geldiği babasına, büyüklerine minneti, onlara duyduğu sevgi ve üzüntünün ağıdı, şükran borcuydu bu çığlıklar. </p><p class="calibre2">
Başı eğik, gözleri kapalı olarak, kayığın dibinde, öylece yatıyordu. Görülecek bir şey, gidilecek bir yer yoktu zaten. Çevresini aynı beyaz sis ve deniz kuşatıyordu. Ama bu defa deniz usulca kıpır-dıyor, kayığı olduğu yerde döndürüyordu. </p><p class="calibre2">
Kirisk, uyuyakaldığı için kendini suçluyor ve sonsuz kederler içinde ağlıyordu. Uyumamış olsa, babasının ayaklarına elleriyle dişleriyle sarılır, onu asla bırakmazdı. Bu korkunç boşlukta yapayalnız kalmaktansa onunla birlikte açlıktan, susuzluktan ölmesi daha iyiydi. Geceleyin kayığın birdenbire sarsıldığını, ani bir itişle kaydığını hissettiği zaman niçin gözlerini açamamış, jıiçin fırlayıp kalkmamış ve bağırmamıştı! Kendine kızıyor, sövüp sayıyordu. Ah uyanık olsaydı!... Babasının denize atlamasına engel olamaz mıydı! Ya da, o karanlık uçuruma onunla birlikle kendisi de atlayamaz mıydı! </p><p class="calibre2">
Ağlaya ağlaya, bütün vücudu titreye titreye, kendinden geçti. Bir süre sonra susuzluk acısı yine bastırdı. Sanki, başka üzüntüler karşısında biraz gerilediği için şimdi öç alıyordu susuzluk. Uyurken bile susuzluktan kıvrandığını, acılar çektiğini hissediyordu. Susuzluk yakıyor, yakıyor, boğuyordu onu. Sürüne sürüne fıçının olduğu yere kadar gitti. Kolayca açabilsin diye tıpanın gevşetildiğini, maşrapanın da fıçının hemen yanına bırakıldığına gördü. Maşrapaya su koydu ve hiçbir şey düşünmeden içti. Kuruyan dudakları ıslandı ve boğazının yanması geçti biraz. Maşrapayı bir defa daha doldurup içmek istedi ama, biraz aklı başına gelmişti. </p><p class="calibre2">
Kendini tuttu. Su çok azalmış, bir iki içimlik kalmıştı... </p><p class="calibre2">
Sonra durup düşündü. Bütün umudunu yitirmişti. Niçin tek kelime söylemeden terk etmişti babası onu? </p><p class="calibre2">
Babasıyla birlikle sulara gömülüp kaybolmak, bu yalnızlığa, kolunu ayağını kımıldatmayan bu büyük korkuya dayanmaktan çok daha kolay olurdu. Kararını verdi. Gücünü toplar toplamaz yapacaktı bunu... </p><p class="calibre2">
Vakit öğle, belki de öğleden sonrasıydı. Kirisk, sisin biraz aydınlanmasına bakarak böyle düşünüyordu. Demek ki güneş, tepede bir yerde parlıyor, ama ışınları, okyanusu kaplayan o yoğun "Büyük Sis"i delip geçemiyordu. </p><p class="calibre2">
Sis biraz açılmış, kuru odun dumanı gibi maviye çalan bir renk almıştı. Yine de yirmi, otuz kulaç ötesi görünmüyordu ve çevresinde ise hafifçe kıpırdayan kopkoyu bir denizden başka bir şey yoktu. </p><p class="calibre2">
Nereye gideceğini bilemiyordu. Kürek çekecek gücü de kalmamıştı zaten. Babasının ve Mılgın'ın, kayığın üzerine çıkarıp düzgün bir şekilde koydukları küreklere üzüntüyle baktı. Şimdi kayık kendi kendine sisler içinde bilinmeyen bir yöne doğru sürükleniyordu. Kanını donduran umutsuzluk ve yalnızlık korkusu sarmıştı çocuğu. </p><p class="calibre2">
Bir süre sonra, akşama doğru, yine dayanılmaz bir susuzluk duydu. Açlıktan, güçsüzlükten başı dönüyordu. </p><p class="calibre2">
Ne kımıldamak ne de çevresine bakmak istiyordu şimdi canı. Baksa ne görecekti ki... Fıçının yanına kadar sürünmek bile zor geliyordu ona. Dizlerinin üzerinde sürüne sürüne, bitkin bir durumda fıçının yanına gelebildi. Gücü kalmadığı için biraz durup elini yüzüne yaklaştırdı, baktı ve irkildi: Eli erimişti sanki. </p><p class="calibre2">
Kurutulmuş bir sincap derisi gibi büzülmüş, incelmişti. </p><p class="calibre2">
</p><p class="calibre2">
Bu defa suyu gerekenden fazla içti. Fıçının dibinde azıcık, ancak bir kere içmeye yetecek kadar su kalmıştı. </p><p class="calibre2">
Sonra bir damla su kalmayacaktı. Ama ne fark ederdi </p><p class="calibre2">
195 </p><p class="calibre2">
ki... Midesindeki açlık duyusunun yerini şimdi, iğne batı-yormuş gibi sancılar almıştı. </p><p class="calibre2">
Birkaç defa bayılıp bayılıp ayıldı. Kayık, canlanan bir akıntıya kapılmış, yavaş yavaş sürükleniyordu sisin içinde. </p><p class="calibre2">
Bir an geldi ki, kendini denize atıp hayatına son vermek istedi. Ama hiç gücü kalmamıştı. Dizlerinin üzerinde doğrulup kayığın kenarına geldiği hâlde, kendini kaldırıp atmaya gücü yetmedi. Eli suya değiyor ama gövdesini kal-dıramıyordu. Öyle bitkin, öyle güçsüzdü ki, fıçının dibinde kalan o azıcık suyu bile içemedi. </p><p class="calibre2">
Yattığı yerde sessizce ağlıyor ve su taşıyıcı yarasayı çağırıyordu: Maui yarasa, su ver bana! </p><p class="calibre2">
Ama mavi yarasa gelmiyor, susuzluğu arttıkça artıyordu. Derede çırılçıplak yüzdüğü o yaz günlerini hatırladı yine. O zaman olsa olsa yedi yaşındaydı. O yıl bunaltıcı bir yaz olmuştu. Güneş orman kenarını yakıp kavuruyordu. Böğürtlen toplamaya gitmişlerdi ormana. Sonra, annesi ve teyzesiyle birlikte yıkanmak için dereye gitmişlerdi. Kendisinden utanmamış, rahatsız olmamışlardı, ikisi de soyunmuş, esmerleşmiş ve güneşte parlayan kalçalarıyla, memelerini elleriyle kapatarak korka korka girmişlerdi suya. Obıldarken bağrışıp çağrışıyor, tuhaf sesler çıkarıyorlardı. O, suya dalmak için dere kenarında koşarken, kahkaha ile gülerek onunla alay etmişlerdi. En çok annesi gülmüş ve "Şuna bak, şuna, her şeyiyle nasıl da babasına benziyor!" </p><p class="calibre2">
demişti. İki kız kardeş fısıldaşarak ve hiç sakınmadan ayıp sözler söyleyerek katıla katıla gülmüşlerdi... Derenin suyu bitip tükenmek bilmeden çağıl çağıl akıyordu. Kana kana içebilirsin, canın istediği kadar yüzer, yıkanırsın... </p><p class="calibre2">
Maui yarasa, su ver bana! </p><p class="calibre2">
Kirisk yine o derenin yanında yüzüyordu sanki. Yine öyle sıcak bir yaz gününde çırılçıplak yıkanıyordu. Kıyıda koşuyor, suya atlıyor, ama hayret, bir serinlik duymuyordu! Ele gelmeyen, özdeksiz bir su idi bu. Bir sisti, sisle yıkanıyordu. Bu su üşütüyordu onu. Annesi de gülmüyor, ağlıyordu. Birine, "Şuna bak, şuna, her şeyiyle nasıl da babasına benziyor!" diyor ve acı acı ağlıyordu. Gözyaşları tuzluydu ve onun yüzüne akıyordu... </p><p class="calibre2">
Kirisk, o gece, dalgaların kayığa çarparak çıkardığı seslerle ve kayığın yalpalamasıyla uyandı. Uyandı ve bir çığlık attı: Başının üzerinde yıldızları görüyordu! Günlerden beri ilk defa!... Ta yukarıda, denizin üzerinden uçan bulutların arasında ışıl ısıldılar. Ay da bulutlara dalıp dalıp çıkıyor, kendini gösteriyordu. </p><p class="calibre2">
Çocuk bir süre şaşıp kaldı: Yıldızlar, ay, rüzgar, dalgalar... Bu bir hareketti, hayattı! Yine bulut bulut sisler vardı, kayık bunların arasına girince yine her yer karanlık oluyordu. Ama çok sürmüyordu bu durum, yine çıkıyordu o karanlıktan. Büyük Sis dağılıyor, uyuşukluktan kurtuluyor, rüzgar ve dalgalar onu kovuyordu. </p><p class="calibre2">
Çocuk yaşlı gözlerini yıldızlara dikti. Küreklere asılacak gücü yoktu, nereye gideceğini bilmiyordu. Ama yine de dalgaların kayığa vuruşlarını duymak, esen rüzgarı hissetmek, kayığın dalgalarla inip çıktığını görmek sevindiriciydi. </p><p class="calibre2">
Dünya yine görünür olduğu, deniz harekete geçtiği için, hem sevinçten hem üzüntüden ağlıyordu. Yiyecek ve içeceği de olsaydı, yaşamayı daha çok severdi. Ama ayağa kalkamayacağını, günlerinin sayılı olduğunu, yakında susuzluktan öleceğini anlıyordu... </p><p class="calibre2">
Dalgalar kayığı gittikçe daha hızlı sürüklüyordu. Kürek-siz, dümensiz, akıntıya kapılıp gidiyordu kayık. Denizin ucunda, ufuk da belirmeye, aydınlık gecenin karanlığını açmaya başlamış, sis kümeleri iyice seyrelmişti. </p><p class="calibre2">
Dağılmamış olanlar da eskisi kadar yoğun ve karanlık değillerdi artık. Şimdi o sisin içinden birtakım acayip yaratıklar gelip geçiyordu sanki. Görünüyor, sisi dağıtıp süren rüzgarın önünden kaçıp gidiyorlardı... </p><p class="calibre2">
Ay bulutların arasından çıkıp görününce denizin yüzeyi kıpır kıpır oluyor, parlıyor, sonra yine sönüyor, yine aydınlanıyor, canlanıyordu. Çocuk sessizce ışıldayan yıldızlara bakıp düşündü: "Hangileriniz koruyucu yıldızlarsınız? Orhan Atanın yıldızı hanginiz, Mılgın Akayın yıldızı hanginiz, babam Emrayin'in yıldızı hanginiz? </p><p class="calibre2">
Şu son günlerde hiç görünmediniz ey yıldızlar! Şimdi ben yapayalnızım, nereye gittiğimi bilmiyorum. Ama artık korkmuyorum, çünkü sizi görüyorum gökyüzünde. Bilmediğim tek şey, hanginizin benim yıldızım olduğudur. Olanlardan siz sorumlu değilsiniz. Bizi göremezdiniz. Büyük Sis bizi saklıyordu çünkü. Ben şimdi yalnızım. Onlar uzun bir yolculuğa çıktılar. Onlar sizi çok seviyordu ey yıldızlar! Karaya ulaştıracak yönü bulmak için sizi öyle beklediler, öyle çok istediler ki! Orhan Ata yıldızların hiç yanıltmadığını söylemişti. Bunu bileyim istiyordu... Ama, olanlardan siz sorumlu değilsiniz. Ben de yakında öleceğim. İçecek suyum yok, gücüm yok ve nereye gittiğimi bilmiyorum. Azıcık suyum daha var, artık dayanamıyorum, onu da içeceğim. </p><p class="calibre2">
Hiç, hiç gücüm kalmadı. Bugün fok derisinden yapılan balık torbasının bir parçasını çiğnedim. Ama artık iğreniyorum, yiyemeyeceğim, içim dışıma çıkıyor. Az sonra kalan suyu içeceğim. Belki bir daha görüşemeyiz, onun için şunu söylemek istiyorum: Orhan Ata, Mılgın Akay ve babam Emrayin, sizi çok seviyorlardı. Sabaha kadar dayanırsam sizinle o zaman vedalaşırız..." </p><p class="calibre2">
Az sonra kayık yine büyük bir sis bulutuna girdi. Yine her şey görünmez oldu. Kayık, rüzgar ve dalgaların itişiyle ilerlemeye devam ediyordu. Ama bunun da önemi yoktu artık Kirisk için. Kalan son suyunu, o kokmuş </p><p class="calibre2">
suyu da içmiş, arkada, fıçının yanında, Orhan Atanın yerinde duruyordu. Bitkindi. Artık sis de korkutmuyordu onu: Ölüme hazırlanıyordu çünkü. Yıldızları bir daha göremeyeceğine, onlara veda edemeyeceğine üzülüyordu şimdi... Gittikçe daha kötü hissediyordu kendini... </p><p class="calibre2">
Yan uykuda, yarı baygın durumda öylece yatıyordu. Günün hangi saatinde olduğuna dair en küçük bir bilgisi yoktu. Belki gece yarısıydı, belki sabah olmak üzereydi. Söylemesi zor. Rüzgarın önünde uçuşan duman gibi hafif bir sis kaplamıştı denizin yüzünü. </p><p class="calibre2">
Talih vardır güldürür, talih vardır öldürür. Çocuk duyabilir ya da duymayabilirdi. Ama duymuştu işte. Birden bir ses, başının üzerinde kanat çırpışlarını, vınlamasını andıran bir ses duymuş, karanlıkta bir şey kayığın üzerinden geçip gitmişti. Yerinden sıçradı, şimşek çakması kadar kısa bir zamanda o geçen şeyin bir kuş, geniş kanatlarını çırpan büyük bir kuş olduğunu anlamıştı. </p><p class="calibre2">
— Aguguk! Aguguk! diye bağırdı. </p><p class="calibre2">
Bu kutup baykuşunun uçuş yönünü de ve o sırada rüzgarın ne yandan estiğini de belirleyebilmişti. Soldan geliyor ve sol kulağının ardından ensesine çarpıyordu. </p><p class="calibre2">
— Aguguk! </p><p class="calibre2">
Kuşun ardından böyle bağırdı ve sonra Orhan Atanın dümen koluna yapışarak kayığı kuşun uçtuğu yöne çevirdi. </p><p class="calibre2">
Kalan bütün gücünü topladı, bütün dikkatini vererek dümen koluna asıldı. Hiçbir şey düşünmüyor, yalnız rüzgarı ve kuşun uçuş yönünü unutmamaya çalışıyordu. </p><p class="calibre2">
O kutup kuşunun nereden gelip nereye gittiğini bilmiyordu. Bir adadan karaya mı, yoksa karadan adaya doğru mu uçuyordu? Orhan Atanın dediğini de unutmamıştı: Bu kuş deniz üzerinde dosdoğru uçardı. </p><p class="calibre2">
Geceleyin ve sisli havalarda uçabilen en güçlü, en büyük kuştu ve şimdi, o, onun çizdiği doğruyu takip ediyordu. </p><p class="calibre2">
Dalgadan dalgaya atılıyordu kayık. Rüzgarın yönü değişmiyordu. Karanlıklar dağılıp açılıyor, ufukta gökyüzü hafifçe aydınlanmış bulunuyordu. Tam ileride, dosdoğru önünde, göğün koyu mavi olduğu yerde, bir yıldız ışıldıyordu tek başına. Tam kayığa istediği yönü verdiği zaman görmüştü o yıldızı. Demek ki ona doğru gitmeliydi. Aguguk kuşu da o yöne uçup kaybolduğuna göre, yıldıza doğru gidecekti. Bu yıldızı tanımıyordu ama gözünü ondan ayırmıyor ve rüzgarın hep ensesine doğru esmesine dikkat ediyordu. Bu rüzgar onun yönüydü, gücü ve nefesiydi. </p><p class="calibre2">
"Es rüzgar, dayan rüzgar, sakın durma! Adını bilmiyorum, Orhan Ata olsaydı söylerdi. Gel benim kardeşim ol. </p><p class="calibre2">
Sakın durma ey rüzgar, sakın yönünü değiştirme. İstersen bu yönde uzun süre esebilirsin. Yardım et bana ey rüzgar! Sakın gitme! Adını da öğrenir ve seni adınla ça-ğınrım, ister misin sana Orhan adını, Orhan Atanın adını vereyim? Seni hep Orhan Rüzgarı diye çağırırım, sen de beni tanırsın..." </p><p class="calibre2">
Kirisk, iyilik rüzgarına böyle yalvarıyor, can ve gönülden esmeye devam etmesini istiyordu. Yön gösteren yıldızdan da gözünü ayırmıyordu. "Seni seviyorum ey benim parlak yıldızım.'" diyordu. "Yüksekte, uzakta ve karşımda-sın. En büyük, en güzel yıldız sensin. Yalvarırım kaybolup gitme, orada dur ve sakın sönme. Ben sana doğru geliyorum. Aguguk da sana doğru gidiyordu. Nereye gittiğini bilemiyorum, adaya mı, karaya mı? Bir adaya gitmişse, gider orada ölürüm. Adını bilmiyorum, bunun için bana kızma. Öğrenmeye zamanım olmadı. Babam Emrayin olsaydı söylerdi adını. İstersen sana babamın adını vereyim. 'Emrayin Yıldızı' diyeyim sana. Gökyüzünde göründüğün zaman sana selam veririm, adını fısıldarım. Bana yardım et Emrayin Yıldızı, vaktinden önce sönüp gitme sakın, bulutların arkasında kaybolma..." </p><p class="calibre2">
Böyle yalvanyordu yol gösteren yıldıza. Sonra dalgalara da yalvanyordu: "Dalgalar, kayığımı itip götürüyorsunuz, ne iyisiniz şimdi! Size 'Mılgın Akay Dalgaları' diyeceğim. Siz de aguguk kuşunun uçup kaybolduğu yöne gidiyorsunuz, üzün süre istediğiniz yere gidebilirsiniz. Sakın durmayın, yönünüzü değiştirmeyin ey Mılgın Akay Dalgaları! Kürek çekerdim ama hiç gücüm kalmadı. Görüyorsunuz, kendimi sizin insafınıza bıraktım. Eğer hayatta kalırsam, Orhan Ata Rüzgarı'nı ve Emrayin Yıldızını takip ettiğinizi hiç unutmayacağım. Herkese söyleyeceğim bunu: Mılgın Akay Dalgaları şans getirir, diyeceğim. Bana yardım edin Mılgın Akaylar, gitmeyin, beni bırakmayın..." </p><p class="calibre2">
Emrayin Yıldızı bütün yıldızlardan daha çok kaldı, daha çok parladı gökyüzünde. Şafak sökünceye kadar gökyüzünde parlayan tek yıldız o idi. Şafakta billur ışıklarını saçtıktan sonra, sabah rüzgarında yavaş yavaş </p><p class="calibre2">
sönüp gitti. Hava boz bir renk alınca da onun beyaz lekesi uzun süre silinmedi gökyüzünde. </p><p class="calibre2">
Sabah böyle oldu. Sonra güneş de doğdu ve denizin üzerinde yükselmeye başladı. Kirisk hem sevindi hem korktu. Güneşi gördüğü için sevindi ve denizin uçsuz bucaksız olduğunu gördüğü için korktu. Güneş ışınında mavi yankıları oynaşan deniz kara denecek kadar koyu idi, ıssızdı, göz alabildiğine uzanıyordu. Çocuk dümen kolunu bırakmıyor, hafızasına da güvenerek rüzgarın yönünü tutmaya çalışıyordu. Çok yoruyordu bu da onu... </p><p class="calibre2">
Şimdi hatırladığı tek şey başının döndüğü, gözlerinin karardığı idi... </p><p class="calibre2">
Kayık kendi başına gidiyordu... </p><p class="calibre2">
Kirisk kendine geldiğinde, güneş gökyüzünün öbür ucuna ulaşmıştı. Biraz açıldı. Titreyen ellerine dayanarak kayığın arka tarafına kadar güçlükle süründü ve orada durdu. Gözlerini kapatıp baş dönmesinin geçmesini bekledi. Sonra açtı gözlerini. Kayık dalgalara batıp çıkıyordu. Göz alabildiğine uzanan deniz köpükleniyor ve sayısız yansılar parıldıyordu. Kirisk ileriye baktı... Aa! Gözlerini ovuşturarak bir daha baktı. Şaşkınlıktan donup kaldı. İleride, denizin oluşturduğu koyu yeşil kabartının gerisinde Ala Köpek koşuyordu! Ala Köpek ona doğru geliyordu! Büyük Ala Köpek! </p><p class="calibre2">
Dalgaların üzerinden ve onların bittiği yerde, boz-mavi tepelerden oluşan kıyı şeridi görünmeye başlamıştı. </p><p class="calibre2">
Ala Köpek, kulakları kara, kasığı beyaz Ala Köpek, öteki tepelerin, dağların hepsinden daha yüksekti. </p><p class="calibre2">
Bilinmeyen zamanlardan beri onun eteğine çarparak kınlan dalgaların köpük saçakları görünüyor, kıyıya yakın yerlerde cıyaklayan martıların sesleri de duyuluyordu. Martılardı kayığı ilk görenler. Tepede felaket korkusuyla yakılan işaret ateşinin dumanı yükseliyordu. Dik yamaçta yakılan ateş sönmek üzereydi. </p><p class="calibre2">
Deniz kıyısında koşan Ala Köpek Sana geliyorum., yapayalnızım. Orhan Atam yok, Babam Emrayin yok, </p><p class="calibre2">
Akam Milgın yok... </p><p class="calibre2">
Nerede olduklarını gel bana sor. </p><p class="calibre2">
Ama bırak da önce kana kana su içeyim... </p><p class="calibre2">
Adına yakılan türkünün, kendisi için söylenecek ve ömrünün sonuna kadar birlikte yaşayacağı şarkının ilk sözleri bunlar olacaktı. Kirisk bunu biliyor, anlıyordu... </p><p class="calibre2">
üğuldayan denizin dalgaları gecenin karanlığında saldırıyor, kayalara çarparak çatlıyor, kaya kadar sağlam olan toprak ise, inim inim inleyerek denizin bu saldırılarını püskürtüyordu. </p><p class="calibre2">
Gündüzler gündüz, geceler gece olalı beri, ta yaradılıştan beri, bu iki doğa gücü savaş halindeydiler. Denizle kara var oldukça, bu savaş, gündüzler boyu, geceler boyu, sonsuza kadar sürüp gidecektir. </p><p class="calibre2">
Bütün gündüzler, bütün geceler boyu... Bir gece daha sona ermişti... </p><p class="calibre2">
Denizde Orhan Ata Rüzgarı uğulduyor, Milgın Akay Dalgaları yuvarlanıyor, pırıl pırıl gükkubbenin bir ucunda, Emrayin Yıldızı ışıl ışıl parlıyordu. </p><p class="calibre2">
... bir gün daha doğuyordu. </p><p class="calibre2">
Baylık Köyü Aralık 1976 - Ocak ] 977 </p><p class="calibre2">
</p><p class="calibre2">
</p></body>
</html>
