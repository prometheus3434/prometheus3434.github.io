<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/kunye.css" rel="stylesheet" type="text/css" />
</head>

<body>
  <p class="yazar"><b>MEHMET EROĞLU</b> 1948’de İzmir’de doğdu. 1971 yılında ODTÜ’den mezun oldu. Aynı dönemde, 12 Mart Darbesi ardından kurulan Sıkıyönetim Mahkemesi’nce sekiz yıl hapse mahkûm edildi. 1974 yılındaki genel aftan sonra yazmaya başladı. İlk romanı <i>Issızlığın Ortası</i>, 1979 Milliyet Roman Ödülü’nü kazanmasına karşın 12 Eylül sıkıyönetim döneminde solcu ve antimilitarist unsurlar taşıdığı gerekçesiyle yayımlanamadı. Romanları ancak 1984 yılından itibaren basılabildi. Milliyet Roman Ödülü’nün ardından Madaralı Roman Ödülü ve Orhan Kemal Roman Armağanı’nı da kazanan <i>Issızlığın Ortası</i> ve <i>Geç Kalmış Ölü</i>’yü sırasıyla, <i>Yarım Kalan Yürüyüş</i> (1986), <i>Adını Unutan Adam</i> (1989), <i>Yürek Sürgünü</i> (1994) adlı romanlar izledi. Mehmet Eroğlu 1994-2000 yılları arasında senaryo yazımı ve müzik çalışmaları nedeniyle romana ara verdi. Bu dönemin ardından <i>Yüz: 1981</i> (2000), <i>Zamanın Manzarası</i> (2002), <i>Kusma Kulübü</i> (2004), <i>Düş Kırgınları</i> (2005), <i>Belleğin Kış Uykusu</i> (2006) yayımlandı. Fay Kırığı Üçlemesi’nin ilk kitabı <i>Mehmet</i> 2009, ikinci kitap <i>Emine</i> 2011 yılında, son kitap <i>Rojin</i> ise 2013 yılında yayımlandı. Eroğlu’nun ayrıca öğrencileri tarafından kitaplarından seçilmiş <i>Edebi Aforizmalar</i> adlı bir kitabı daha vardır. Yazarın son kitabı <i>9,75 Santimetrekare</i> 2014 yılında yayımlanmıştır.</p>

  <p class="yazar2">Mehmet Eroğlu’nun senaryo çalışmaları, televizyon için yazdığı dizilerin (<i>Sızı</i>, <i>Issızlığın Ortası</i>, <i>Tutku</i>) yanı sıra, 1996 yılında İstanbul Film Festivali’nde En İyi Türk Filmi ve FIPRESCI (Uluslararası Sinema Eleştirmenleri Federasyonu) ödüllerini kazanan <i>80. Adım</i> ve 1997 Antalya Altın Portakal Jüri Özel Ödülü ile 1997 Adana Altın Koza En İyi 3. Film Ödülü’nü kazanan <i>Solgun Bir Sarı Gül</i> gibi sinema filmi senaryolarını da içermektedir.</p>
</body>
</html>
