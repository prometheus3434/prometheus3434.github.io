<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-8</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="tr-TR">
		<div>
			<p></p>
			<p id="toc_marker-5"><st c="0">-IV-</st></p>
			<p xml:lang="en-GB"><span xml:lang="tr-TR"><st c="5">“Aşağı bakarsanız asla gökkuşağı bulamazsınız.”</st></span></p>
			<p xml:lang="en-GB"><span xml:lang="tr-TR"><st c="53">– Charlie Chaplin</st></span></p>
			<p xml:lang="en-GB"><span xml:lang="tr-TR"><st c="71">Hayat sürprizlerle doluydu ve Charlie içinse şans kapıyı çalmak üzereydi...</st></span></p>
			<p xml:lang="en-GB"><span xml:lang="tr-TR"><st c="147">Ailesi sanatın mutluluğunu, hazzını tatmış insanlardı ve çocuklarına da her zaman o büyülü dünyayı anlatırlardı. </st><st c="261">Charlie en kötü günlerinde dahi bir gün aktör olacağına olan umudunu ve inancını hiç kaybetmemişti. </st><st c="361">Ne kadar kıyafetleri yamalı olsa da cebinde ekmek alacak parası olmasa da kendini temizler, kıyafetlerini yıkar, temiz bir yaka takar ve Blackmore Tiyatro Ajansı’na giderdi. </st><st c="535">Bir gün yine korkudan titreyerek içeri gidip utangaç bir şekilde ajansın köşesinde bekledi. </st><st c="627">Eski püskü giysilerine ve yırtık ayakkabılarına bakmamaya çalışarak cesaretini topladı ve “Elinizde hiç çocuk rolü var mı?” diye sordu cılız bir sesle.</st></span></p>
			<p xml:lang="en-GB"><span xml:lang="tr-TR"><st c="778">“Kaydını yaptırdın mı?” diye sorduklarında başını sadece iki yana sallamakla yetindi. </st><st c="865">Görevli Charlie’nin adını, adresini, tüm bilgilerini kaydettikten sonra bir iş çıktığında onu arayacağını söyledi. </st><st c="980">Hayallerine giden yolda ilk adımı atmış olmanın verdiği mutlulukla evine döndü. </st><st c="1060">Zorlu geçen bir ayın sonunda ajanstan çağrıldığı haberi gelince en yeni kıyafetlerini giyerek yola koyuldu. </st><st c="1168">Onu karşılayan ajansın sahibi Bay Blackmore oldu. </st><st c="1218">Adam karşısında duran küçük, ince yapılı, kıvırcık siyah saçlı çocuğa baktı ve bu kadar küçük olabileceğini tahmin etmediğini söyledi. </st><st c="1353">Çünkü Charlie o günlerde on iki buçuk yaşında olmasına rağmen kaydını yapan görevliye yaşının on dört olduğunu söylemişti. </st><st c="1476">Her şeye rağmen dönemin ünlü oyuncusu H. </st><st c="1517">A. </st><st c="1520">Saintsbury’nin başrol oynadığı </st></span><span xml:lang="tr-TR"><st c="1551">Sherlock Holmes</st></span><span xml:lang="tr-TR"><st c="1566"> oyunundaki odacı ve komik çocuk Billie rolünü kaptı. </st><st c="1620">Üstelik maaşı da haftada iki pound olacaktı ve sonbaharda başlayacak kırk haftalık bir turneye çıkacaktı. </st><st c="1726">Bu miktarı ve çalışma koşullarını duyduğunda kulaklarına inanamadı. </st><st c="1794">Şans şimdi yüzüne gülmeye başlamıştı. </st><st c="1832">Bay Blackmore ona bir teklif daha sundu: </st></span><span xml:lang="tr-TR"><st c="1873">Sherlock Holmes</st></span><span xml:lang="tr-TR"><st c="1888"> sahneye hazırlanana dek Saintsbury’nin kendi yazdığı oyunu olan </st></span><span xml:lang="tr-TR"><st c="1953">Jim: Cockayne Romansı</st></span><span xml:lang="tr-TR"><st c="1974"> adlı oyunda da bir rol...</st></span></p>
			<p xml:lang="en-GB"><span xml:lang="tr-TR"><st c="2000">Ayakları yerden kesilmiş, mutluluktan uçarak otobüse binmiş eve dönerken başına gelen bu olayların gerçek olup olmadığını düşünüyordu. </st><st c="2136">Uzun zamandır hayalini kurduğu, annesinin sürekli bahsettiği o büyülü dünyaya adımını atmak üzereydi. </st><st c="2238">Yoksul hayatı geride kalacaktı. </st><st c="2270">O bir aktör olmak üzereydi. </st><st c="2298">Her şey çabuk ve beklenmedik bir şekilde gelişivermişti. </st><st c="2355">Artık barakalarda, yoksul semtlerde yaşamayacaktı, o artık bir tiyatro oyuncusuydu. </st><st c="2439">İçinden hıçkırarak ağlamak geliyordu.</st></span></p>
			<p xml:lang="en-GB"><span xml:lang="tr-TR"><st c="2476">Eve varıp başından geçen her şeyi Sydney’e anlatmaya başladığındaysa ikisi kafa kafaya verip neler yapabileceklerinin hayallerini kurmaya başladılar. </st><st c="2627">Heyecanları biraz yatıştıktan sonra ise Sydney, “Bu bizim hayatımızda bir dönüm noktası. </st><st c="2716">Keşke annem de burada bizimle birlikte olsaydı...” dedi.</st></span></p>
			<p xml:lang="en-GB"><span xml:lang="tr-TR"><st c="2772">Tam da Sydney’in dediği gibiydi, o gün hayatlarının dönüm noktasıydı. </st><st c="2843">Tüm zorluklarla baş eden o küçük çocuklar hayallerini gerçekleştirmek üzere bir adım atmışlardı ve hayat şimdi onlara karşılığını verecekti...</st></span></p>
			<p xml:lang="en-GB"><span xml:lang="tr-TR"><st c="2985">Üç gün içerisinde Charlie, Sydney’in de yardımıyla otuz beş repliği olan büyük rolü ezberlemişti bile. </st><st c="3089">Motivasyonu, yapabileceklerinden ve gücünden geliyordu. </st><st c="3145">İçinde büyük bir inanmışlık vardı hayaline. </st><st c="3189">O artık uzun zamandır düşlediği şeye çok daha yakındı. </st><st c="3244">Şimdi tüm yeteneğini ortaya çıkarma, titizlikle çalışma ve kendini gösterme zamanıydı. </st><st c="3331">Yepyeni bir dünya onu bekliyordu ve o çok sabırsızdı...</st></span></p>
			<p xml:lang="en-GB"><span xml:lang="tr-TR"><st c="3386">Charlie’yi Bay Saintsbury ile tanışması için yanına gönderdiler. </st><st c="3452">Yaşamı onu çekingen biri haline getirse de Saintsbury Charlie’den çok hoşlandı. </st><st c="3532">Böylece ikinci işi olan </st></span><span xml:lang="tr-TR"><st c="3556">Jim</st></span><span xml:lang="tr-TR"><st c="3559"> oyununda da Sammy rolünü kapmıştı. </st><st c="3595">Oyun bir hafta Kingston Tiyatrosu’nda, bir hafta da Fulham’da gösterilecekti.</st></span></p>
			<p xml:lang="en-GB"><span xml:lang="tr-TR"><st c="3672">Hazırlıklar başlayıp oyun sergilendikten sonra eleştirmenler </st></span><span xml:lang="tr-TR"><st c="3734">Jim</st></span><span xml:lang="tr-TR"><st c="3737"> oyunu için kötü not verdiler ve acımasızca eleştirdiler. </st><st c="3795">İçinde bulunduğu tiyatro topluluğundan birisi bu eleştiri yazılarından birini Charlie’ye uzatırken, “Genç adam...” dedi ağırbaşlı bir tavırla. </st><st c="3938">“Bu yazıyı okuduktan sonra sakın başında kavak yelleri esmesine izin verme.”</st></span></p>
			<p xml:lang="en-GB"><span xml:lang="tr-TR"><st c="4014">Yıllar sonra Charlie Chaplin o günün anısını, </st></span><span xml:lang="tr-TR"><st c="4061">“Hâlâ kelimesi kelimesine hatırladığım London Topical Times’da çıkan eleştiride, eleştirmen oyunun ne denli kötü olduğunu belirttikten sonra yazısına şöyle devam etmişti: ‘Ama oyunda çok önemli bir karakter var. </st><st c="4273">Gazete satıcısı Sammy. </st><st c="4296">Bu karakter sayesinde oyunun komedi unsuru ortaya çıkmaktadır. </st><st c="4359">Sammy, çocuk aktör Charlie Chaplin tarafından canlandırıldı. </st><st c="4420">Bu çocuğu ilk kez sahnede görüyorum, daha önce de adına hiçbir yerde rastlamamıştım ama çok yakın bir gelecekte onun bir yıldız gibi parlayacağını sezinliyordum.’ Sydney o gazeteden bir düzine kadar satın almıştı...”</st></span><span xml:lang="tr-TR"><a id="footnote-247-6-backlink" href="#footnote-247-6"><st c="4636">6</st></a></span><span xml:lang="tr-TR"><st c="4638"> diye anlattı.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="4652">İşte hayat emeklerinin karşılığını vermeye başlamıştı. </st><st c="4708">Bu yazı ona güç verdi, kendisine daha da inanmasını sağladı. </st><st c="4769">Yola henüz çıkmış olan küçük çocuk için büyük bir enerji kaynağı oldu.</st></span></p>
			<p xml:lang="en-GB"><span xml:lang="tr-TR"><st c="4839">Turneye çıkmadan önce annesi Hannah’ın yanına Cane Hill’e gittiler. </st><st c="4908">Anneleri onları görünce kendisini toparladı ve Charlie yanından ayrılmadan önce kulağına eğilip, “Yolunu kaybedecek olursan seni de buraya tıkarlar...” diye fısıldadı. </st><st c="5076">Ve Charlie annesinin bu sözlerini de hiç unutmadı...</st></span></p>
			<p xml:lang="en-GB"><span xml:lang="tr-TR"><st c="5128">İlk oyunu </st></span><span xml:lang="tr-TR"><st c="5139">Sherlock Holmes</st></span><span xml:lang="tr-TR"><st c="5154"> 27 Temmuz 1903’te sahne aldı ve turneye çıktı. </st><st c="5202">Turne boyunca, gruptaki herkesten küçük olduğu için yalnız kalmasına karar verildi. </st><st c="5286">Yabancı kasabalarda, kaldığı arka odalarda hep tek başınaydı. </st><st c="5348">Gösteriye kadar hemen hemen hiç kimseyle karşılaşmıyordu, bazı günler yalnızca kendi kendisi ile konuştuğu zamanlarda sesini duyabiliyordu. </st><st c="5488">Henüz on dört yaşındaydı ve sorumluluğu çok fazlaydı. </st><st c="5542">Gitgide içine kapanmaya başlayınca yönetimi ikna ederek, Sydney’e de </st></span><span xml:lang="tr-TR"><st c="5611">Sherlock Holmes</st></span><span xml:lang="tr-TR"><st c="5626">’da rol verilmesini sağladı. </st><st c="5656">Artık yalnız olmayacaktı...</st></span></p>
			<p xml:lang="en-GB"><span xml:lang="tr-TR"><st c="5683">Birlikte geçen ikinci turnelerinin sonuna doğru bir de güzel haber aldılar. </st><st c="5760">Hannah’ın sağlık durumu düzelmişti ve hastaneden çıkabilirdi. </st><st c="5822">Hızla gerekli işlemleri gerçekleştirdiler ve anneleri de onlara katıldı. </st><st c="5895">Turnede alışveriş işini üstlenen Hannah eve her dönüşte neşeyle iki demet çiçekle dönüyordu. </st><st c="5988">Oğullarıyla gurur duyuyordu. </st><st c="6017">Sonunda eskiden ne denli yoksul olduklarının bir önemi kalmamıştı; bir arada ve mutluydular...</st></span></p>
			<p xml:lang="en-GB"><span xml:lang="tr-TR"><st c="6111">Sherlock Holmes</st></span><span xml:lang="tr-TR"><st c="6127">’un üçüncü turu yaşanan yönetim değişikliğinden ötürü başarısızlıkla sonuçlanmıştı. </st><st c="6212">Hayal kırıklığına düşmek üzereyken Amerikalı aktör, oyun yazarı ve sahne yöneticisi olan William Gillette’ten bir teklif aldı. </st><st c="6339">Planlanan iş suya düştü ama Charlie’nin oyunu çok beğenildiği için yeni prodüksiyon </st></span><span xml:lang="tr-TR"><st c="6423">Sherlock Holmes</st></span><span xml:lang="tr-TR"><st c="6438">’da, Billie rolünü Charlie’ye verdi. </st><st c="6476">Artık Charlie, Londra’nın batısına gidecekti ve henüz on altı yaşındaydı. </st><st c="6550">Mesleğinin en başından beri, Charlie’nin iyi bir mim ve taklit ustası olacağı belliydi. </st><st c="6638">Baş eğişi, bakışları, parmak hareketleri mükemmeldi. </st><st c="6692">Sahne alacağı zaman giyimine ve makyajına büyük özen gösteriyordu.</st></span></p>
			<p xml:lang="en-GB"><span xml:lang="tr-TR"><st c="6758">Bu projede Gillette’ten çok şey öğrendi. </st><st c="6800">Gillette onun için iyi bir aktör ve sabırlı bir öğretmendi. </st><st c="6860">Sahne oyunlarının, gerçek yaşamı gözlemekle ortaya çıkacağına inanırdı. </st><st c="6932">Ve bunu Charlie’ye de aşıladı.</st></span></p>
			<p xml:lang="en-GB"><span xml:lang="tr-TR"><st c="6962">Turnelerden dolayı Hannah için bir ev tutmuşlardı fakat annelerinin durumu iyileşme göstermemişti. </st><st c="7062">Uzun zamandır savaştığı hastalığı eskisinden de beter hale gelince, tekrar hastaneye döndü. </st><st c="7154">O günden sonra bir daha da tam anlamıyla iyileşemedi. </st><st c="7208">Sakin olduğu her anda oğullarına cesaretlendirici mektuplar yazıp, onlara sevgisini hissettirdi.</st></span></p>
			<p xml:lang="en-GB"><span xml:lang="tr-TR"><st c="7304">Sherlock Holmes</st></span><span xml:lang="tr-TR"><st c="7320">’un gösterimi birince Charlie, Sydney’e katıldı. </st><st c="7370">O esnada ağabeyi </st></span><span xml:lang="tr-TR"><st c="7387">Tamir</st></span><span xml:lang="tr-TR"><st c="7392"> adlı bir oyunda oynuyordu. </st><st c="7420">Bu oyunda, bolca su, merdiven, kovalar, tutkal, kâğıt ve çokça da düşme vardı. </st><st c="7499">Charlie, hızla ufku aşmak istiyor gibiydi ve her şey son hızla gelişiyordu. </st><st c="7575">Bir süre </st></span><span xml:lang="tr-TR"><st c="7584">Casey’nin Avlu Sirki</st></span><span xml:lang="tr-TR"><st c="7604"> adlı, çok sevilen bir oyunda oynadı. </st><st c="7642">Seyirciler onu sevdiler. </st><st c="7667">Özellikle, sahnenin çevresinde koştururken, köşeleri dönme sırasında, bir bacağını havada sallayarak dengede kalmasına kahkahalarla gülüyorlardı. </st><st c="7813">Sahnenin iyi yönleri olduğu gibi kötü yönleri de vardı; bir gece oyununu beğenmeyenler, onu uzun süre yuhaladılar. </st><st c="7928">O anlarda korkunç geçmiş gözlerinin önüne geldi. </st><st c="7977">Bu durum annesinin başına da gelmişti ve onun sonu olmuştu. </st><st c="8037">Kuliste tir tir titreyerek kalakaldı, uzun süre kendine gelemedi.</st></span></p>
			<p xml:lang="en-GB"><span xml:lang="tr-TR"><st c="8102">Sydney o sıralarda Fred Karno’nun </st></span><span xml:lang="tr-TR"><st c="8137">Sessiz Komedyen</st></span><span xml:lang="tr-TR"><st c="8152"> adlı oyununun başarılı bir yıldızı olmuştu ve Charlie’ye iki haftalık ücretsiz deneme şansı tanıması için patronunu ikna etti. </st><st c="8280">Oyunda Charlie’ye de destekleyici bir rol verdiler. </st><st c="8332">Onun için büyük bir şans olduğunun farkındaydı, hata yapma lüksü kesinlikle yoktu, iyi değerlendirmeliydi... </st><st c="8441">Yapmasını istedikleri her şeyi çok iyi yerine getirmekle kalmadı, oyuna beklenmeyen birkaç küçük numara da katınca hemen kadroya alındı. </st><st c="8578">Çalışanların çoğunu şaşırtıyordu, çünkü çok hızlı değişiyordu. </st><st c="8641">Arkadaşlarından biri Stan Laurel, onu çok sevmişti. </st><st c="8693">Stan Laurel, bir gün Oliver Hardy ile </st></span><span xml:lang="tr-TR"><st c="8731">ikili kurarak, beyazperdenin en sevilen en ünlü komedi ikilisini oluşturacaktı: Laurel &amp; Hardy.</st></span><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="8826">1908 yılı gelmişti. </st><st c="8847">Charlie artık on dokuz yaşındaydı. </st><st c="8882">Karno Topluluğu’nda başarılı bir komedyendi ama içini kemiren bir eksiklik hissi yaşıyordu. </st><st c="8974">Geleceğini düşünüyor, kendisini heyecanlandıracak bir şey arıyordu. </st><st c="9042">İnsanın yalnızca yaşamak için mesleğine dört elle sarılması yeterli gelmiyordu ona. </st><st c="9126">Hayat amacını arıyordu...</st></span></p>
			<p xml:lang="en-GB"><span xml:lang="tr-TR"><st c="9151">Aşk; insanı hayata yaklaştıran, müthiş bir yaşama sevinci veren, insanı hayaline dört elle sardıran o akıl almaz duygu... </st><st c="9274">Gençliğinin heyecan veren anılarının arasına bir yenisi daha eklenmişti ve Charlie ayakları yerden kesen bu duygu ile tanışmıştı; hayatında ilk defa âşık oldu...</st></span></p>
			<p xml:lang="en-GB"><span xml:lang="tr-TR"><st c="9435">Tiyatroda ondan önce sahneye çıkan Bert’s Court Yankee-Doodle Girls adlı bir revü grubunun üyesi olan Hette Kelly, bir akşam iri kahverengi gözleri, dolgun dudakları ve inci gibi bembeyaz dişleri ile Charlie’ye muzipçe gülümsedi. </st><st c="9666">Charlie o çocuksu heyecanla kalp atışlarının gitgide daha da hızlanmaya başladığı o anı hiç unutmadı. </st><st c="9768">Hette Kelly henüz on beş yaşındaydı. </st><st c="9805">İkisi de o kadar küçüktüler ki bu yoğun duygularla nasıl baş edeceklerini bilemediler. </st><st c="9892">İlişkileri on birinci günde, Charlie’nin evlilik teklifi ile bitti.</st></span></p>
			<p xml:lang="en-GB"><span xml:lang="tr-TR"><st c="9959">İlk aşkın ilahi ışığının hissi, çok çok uzun bir süre Charlie ile yaşadı.</st></span></p>
			<p xml:lang="en-GB"><span><st c="10033">“Yüzün kime gülüyorsa,</st></span></p>
			<p xml:lang="en-GB"><span><st c="10056">yüreğin ona aittir.”</st></span></p>
			<p xml:lang="en-GB"><span><st c="10077">– Charlie Chaplin</st></span></p>
			<div>
				<div>
					<p><a id="footnote-247-6" href="#footnote-247-6-backlink"><st c="10095">6</st></a> <span><st c="10097">Hayatımın Hikâyesi</st></span><span><st c="10115">, Charlie Chaplin, AFA Yayıncılık, 1991, Çeviren: Fatoş Dilber</st></span></p>
				</div>
			</div>
		</div>
	<div id="charCountTotal" value="10177"></div></body>
</html>
