<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-7</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="tr-TR">
		<div>
			<p></p>
			<p id="toc_marker-4"><st c="0">-III-</st></p>
			<p xml:lang="en-GB"><span xml:lang="tr-TR"><st c="6">“Hayatta pek çok sorunum var,</st></span></p>
			<p xml:lang="en-GB"><span xml:lang="tr-TR"><st c="36">ancak dudaklarım bu sorunlardan habersiz.</st></span></p>
			<p xml:lang="en-GB"><span xml:lang="tr-TR"><st c="78">Onlar gülümsemeye devam ediyorlar.”</st></span></p>
			<p xml:lang="en-GB"><span xml:lang="tr-TR"><st c="114">– Charlie Chaplin</st></span></p>
			<p xml:lang="en-GB"><span xml:lang="tr-TR"><st c="132">Hannah, yeniden dikiş dikerek aileyi bir arada tutmaya çalışıyordu. </st><st c="201">Sydney düğmeli üniforması ve şapkası ile genç bir telgrafçı olmuştu. </st><st c="270">Charlie de çalışması gerektiğini biliyordu. </st><st c="314">Sarhoş ama bir o kadar da yetenekli babası hâlâ tiyatro ile ilgileniyordu ve Charlie’nin William Jackson’ın “Lancashire’lı Sekiz Delikanlı” adıyla sahneye çıkardığı tahta ayakkabılı çocuklar arasına alınmasını sağladı. </st><st c="533">Sahnede gelecek sahibi olmak isteyenler için iyi bir şanstı bu. </st><st c="597">Provalar, gündüz ve akşam oyunları çocukları yorgun düşürüyordu ama hepsi hevesliydi.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="682">“O günler gerçekten zor günlerdi.</st></span></p>
			<p xml:lang="en-GB"><span xml:lang="tr-TR"><st c="716">Kimi zaman biz sahnede uyuyup kalacak duruma gelirdik ama kuliste duran Jackson’ın canlanmamızı ve gülümsememizi istediğini belirtmek için yüzünü buruşturduğunu görürdük. </st><st c="888">Henüz çocuktuk ve gevşek sinirlerimize enerji pompalamayı öğrenmiştik. </st><st c="959">Ama bu, iyi bir eğitimdi. </st><st c="985">Başarı tanrıçası, bizi kollarının arasına almadan önce, güç işler için eğitiliyorduk.”</st></span></p>
			<p xml:lang="en-GB"><span xml:lang="tr-TR"><st c="1071">– Charlie Chaplin</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="1089">İzleyiciler “Lancashire’lı Sekiz Delikanlı”nın gösterisinden çok hoşlanmışlardı. </st><st c="1171">O günlerde tiyatro salonuna dönüştürülmüş bu görkemli binada vodviller ve sirkler izleyicilerin karşısına çıkardı. </st><st c="1286">Charlie küçük bir çocuk olmasına rağmen bu gösteri dünyasının her bir detayını hafızasına işliyordu.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="1386">“İnsanın tek başına sahnede olmasının ne denli çekici olduğunu bildiğimden ben de diğerleri gibi solist dansçı olarak sahneye çıkmak için yanıp tutuşuyordum. </st><st c="1545">Komedyen olmayı çok istiyordum ama insanın böylesi bir şey için çelik gibi sinirlerinin olması gerektiğini biliyordum.”</st></span></p>
			<p xml:lang="en-GB"><span xml:lang="tr-TR"><st c="1664">– Charlie Chaplin</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="1682">Sahnelerde geçirdiği iki yılın sonunda, çocuklar grubunun gösterileri sona erdi. </st><st c="1764">Ve Charlie astım olmuş bir halde Hannah’ın yanına geri döndü. </st><st c="1826">Büyülü sahne günleri sona ermiş gibi görünüyordu.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="1875">“Kennington Sokağı’ndaki barlardan bir tanesi babasının sıklıkla uğradığı bir bardı ve oradan her geçişinde içeri doğru bakıp babasının orada olup olmadığını yoklardı. </st><st c="2044">Bir akşam barın kapısını araladı ve babasının içeride olduğunu gördü. </st><st c="2114">Köşedeki masalardan birine oturmuştu. </st><st c="2152">Tam kapıdan çıkmak üzereydi ki, babası Charlie’yi görünce onu yanına çağırdı. </st><st c="2230">Oldukça perişan görünüyordu, vücudu alkolden iyice şişmiş, gözleri yuvalarında kaybolmuştu. </st><st c="2322">Endişeli ruh hali ile </st></span><span xml:lang="tr-TR"><st c="2344">annesini ve Sydney’i sordu. </st><st c="2372">Charlie yanından ayrılmadan önce onu kollarının arasına alıp ilk kez öptü. </st><st c="2447">O gece babasını son görüşüydü... </st><st c="2480">Henüz otuz yedi yaşında olan Charles, yağmurlu bir günde küçük bir törenle hayata veda etti.”</st></span><span xml:lang="tr-TR"><a id="footnote-247-4-backlink" href="#footnote-247-4"><st c="2573">4</st></a></span><span xml:lang="tr-TR"></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="2575">Son derece hüzün dolu bir gündü. </st><st c="2608">Bağ kuramadıkları babası vefat etmiş ve yokluk içindeydiler. </st><st c="2669">Cenazeden sonra eve döndüklerindeyse, yiyecek alabilecek kadar dahi paralarının olmadığını gördüler. </st><st c="2770">Evlerinde satabilecekleri son kalan eski püskü sobayı da elden çıkararak ekmek alıp karınlarını sessizce doyurdular. </st><st c="2887">Açlıkla sınanan günleri geri gelmişti...</st></span></p>
			<p xml:lang="en-GB"><span xml:lang="tr-TR"><st c="2927">Babasından onlara kalan bir siyah takım elbise, iç çamaşırı, bir gömlek, bir siyah kravat, eski bir sabahlıkla üzeri küçük portakallarla süslü ev terliğiydi... </st><st c="3088">Annesi bu kumaş parçalarını değerlendirmek ve üstlerine başlarına bir şeyler dikmek için terliğin üzerindeki portakalları sökmeye koyuldu. </st><st c="3227">Küçük portakalların içinden yarım İngiliz altını, salonun orta yerine düşüverdi. </st><st c="3308">Bu hiç ama hiç beklenmedik bir olaydı... </st><st c="3349">Mucize...</st></span></p>
			<p xml:lang="en-GB"><span xml:lang="tr-TR"><st c="3358">Hannah büyük bir şaşkınlıkla, “Bunu bize Tanrı gönderdi” dedi.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="3421">Charlie bu mucizeyi iyi değerlendirmek istedi ve annesinden aldığı para ile pazardan ucuza nergis alıp onları çiçek demetleri haline getirerek kolundaki matem kurdelesi ile barların önünde satmaya başladı.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><st c="3627">“Nergis çiçeği bayan, nergis çiçeği bayım diyerek dolaşıyordu sokaklarda. </st><st c="3702">Özellikle kadınlar matem içerisindeki küçük kıvırcık saçlı çocuğu görünce dayanamıyorlardı.</st></p>
			<p xml:lang="en-GB"><st c="3793">– Yakınını mı kaybettin evladım?</st></p>
			<p xml:lang="en-GB"><span xml:lang="tr-TR"><st c="3826">– Babamı...”</st></span><span xml:lang="tr-TR"><a id="footnote-247-5-backlink" href="#footnote-247-5"><st c="3839">5</st></a></span><span xml:lang="tr-TR"></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="3841">Hüzünlü gözleri, insanların yüreğine dokunuyor ve ona birkaç kuruş fazladan kazandırıyordu. </st><st c="3933">Bir gün annesi Charlie’yi barların önünde çiçek satarken gördü ve Hıristiyan inancına ters düştüğü için çiçek satmasını katiyen yasakladı. </st><st c="4072">Alkol babasını öldürmüştü ve öyle yerlerden gelen paranın onlara kötülük getireceğine inanıyordu...</st></span></p>
			<p xml:lang="en-GB"><span xml:lang="tr-TR"><st c="4171">1901 yılıydı. </st><st c="4186">On bir yaşındaki Charlie, iş bulmaya kararlıydı. </st><st c="4236">Yapabileceği her şey için koşuyordu. </st><st c="4273">Mesaj taşıyor, bir doktora yardım ediyor, komilik yapıyordu. </st><st c="4334">Hatta bir günlüğüne cam üfleme işine girdi ama sıcak fazla gelip bayılınca oradan da ayrılmak zorunda kaldı. </st><st c="4443">Soğuk kış sabahları gün doğmadan tenha sokaklardan işe gidiyor, kendince bunu macera olarak görüyordu; başarmak zorundaydı...</st></span></p>
			<p xml:lang="en-GB"><span xml:lang="tr-TR"><st c="4568">On altı yaşına giren Sydney bir yolcu gemisinde borazancı olarak iş buldu. </st><st c="4644">Maaşı da bahşişler ile birlikte gayet iyi bir para ediyordu. </st><st c="4705">İlk avansını mutluluktan uçarcasına annesine verdiğindeyse hemen daha iyi, iki odalı bir eve taşındılar. </st><st c="4810">Sydney ilk seferinden döndüğünde, evde gerçek bir kutlama yaşandı. </st><st c="4877">Charlie hayatında ilk defa o kadar parayı bir arada görmüştü. </st><st c="4939">Tüm yazı geçirecek paraları vardı. </st><st c="4974">Charlie, daha sonraları, “O dönem kek ve dondurma dönemiydi” diyecekti. </st><st c="5046">Kek, balık ve çörekle dolu günler bir rüya gibi geçti ve Sydney’in yeniden denizlere dönme zamanı geldi. </st><st c="5151">Sydney gidince, kalan paraları da eriyip bitti ve yoksulluk yeniden kapılarını çaldı.</st></span></p>
			<p xml:lang="en-GB"><span xml:lang="tr-TR"><st c="5236">Charlie elinde kalan son giysileri de satmak üzere pazara gitti. </st><st c="5302">Onu gören insanların alaycı bakışları gururuna dokunuyordu. </st><st c="5362">Satmaya çalıştığı kıyafetler en kötü durumdakiler için bile çok yıpranmış durumdaydı. </st><st c="5448">Sattığı tek şey, olurunun da çok çok altında, bir jartiyer olmuştu ki sonra annesinden bunun için bayağı azar işitti.</st></span></p>
			<p xml:lang="en-GB"><span xml:lang="tr-TR"><st c="5565">Pazar işi iyi gitmeyince küçük tahta gemiler oyup satmayı düşündü ama tutkal kaldıkları küçük odada Hannah’ın diktiklerine bulaşma tehlikesi getirdiği için bu fikri de hayata geçemedi. </st><st c="5751">Her şey Sydney’in gelmesine bağlıydı. </st><st c="5789">Charlie sokaklarda dolanıyor fakat çaresizce eve geri dönüyordu. </st><st c="5854">Ağabeyinin gelmesine üç hafta kalmıştı ve o günleri sayıyordu. </st><st c="5917">Sayıyordu saymasına ama gelen haberle hem Charlie hem de annesi büyük bir endişeye kapıldı. </st><st c="6009">Sydney Cape Town’da rahatsızlandığı için bir hastaneye kaldırılmıştı ve ellerinde bu bilgi dışında hiçbir bilgi yoktu...</st></span></p>
			<p xml:lang="en-GB"><span xml:lang="tr-TR"><st c="6129">Bu durum halihazırda yoksullukla savaşan Hannah’ın gitgide sessizleşmesine neden oldu. </st><st c="6217">Kaldıkları tavan arasındaki küçük odanın penceresinin kenarında oturup, gün boyu dalgın dalgın oğlunu bekledi. </st><st c="6328">Geçmişte, ne kadar para sıkıntısı çekerlerse çeksinler, evleri her zaman temiz ve düzenli olurdu. </st><st c="6426">Şimdiyse, gitgide daha pis olmaya başlamıştı. </st><st c="6472">Charlie, durumu anlamadığı için, arada bir annesine uyarılarda bulunsa da kadının değişmesinin nedeni sadece ilgisizlik değildi. </st><st c="6601">Çalıştığı firma dikişlerinde kusur bulup, dikiş makinesini elinden aldı. </st><st c="6674">Charlie eve ekmek getirebilmek için Lancashire’lı Sekiz Delikanlı topluluğundan öğrendiği kadarıyla dans dersleri vermeye başladı ama o da çok uzun sürmedi. </st><st c="6831">İçi gitgide daralıyordu. </st><st c="6856">Biraz nefes almak biraz rahatlayabilmek için kaldıkları küçük odadan uzaklaşıp, yaz gününün tadını biraz olsun çıkarmak istedi. </st><st c="6984">O gezinti onun için bir molaydı. </st><st c="7017">Fakat içsesi onu bir türlü rahat bırakmadı; bir an önce annesinin yanına dönmesini söylüyordu. </st><st c="7112">Öğleden sonra eve döndüğünde kapının önündeki çocuklar onu görür görmez durdular.</st></span></p>
			<p xml:lang="en-GB"><span xml:lang="tr-TR"><st c="7193">“Annen çıldırdı!” dedi küçük bir kız çocuğu.</st></span></p>
			<p xml:lang="en-GB"><span xml:lang="tr-TR"><st c="7238">Bu sözler Charlie’nin kalbine bıçak gibi saplandı. </st><st c="7290">Neler olduğunu anlamak için “Ne demek istiyorsun?” diye sordu.</st></span></p>
			<p xml:lang="en-GB"><span xml:lang="tr-TR"><st c="7352">“Kapıları tekmeledi. </st><st c="7374">Etrafta dolanıp, elindeki kömür parçalarını, çocuklara doğum günü hediyesi olarak verdi. </st><st c="7463">Bana inanmıyorsan anneme sor...” dedi bir diğeri.</st></span></p>
			<p xml:lang="en-GB"><span xml:lang="tr-TR"><st c="7512">Daha fazlasını duymak istemediğinden merdivenleri üçer beşer çıkıp, evin açık kapısından içeri girdi ve annesini pencere kenarında her zamanki yerinde buldu. </st><st c="7671">Kadın yavaşça başını çevirip solgun yüzünde acı çeken gözlerle ona baktı. </st><st c="7745">“Ne oldu?” dedi ruhsuz bir şekilde.</st></span></p>
			<p xml:lang="en-GB"><span xml:lang="tr-TR"><st c="7780">Charlie koşarak ona sarıldı ve hıçkırıklarla ağlamaya başladı.</st></span></p>
			<p xml:lang="en-GB"><span xml:lang="tr-TR"><st c="7843">Hannah, “Tamam tamam” diyerek küçük çocuğun saçlarını okşadı.</st></span></p>
			<p xml:lang="en-GB"><span xml:lang="tr-TR"><st c="7905">“Tüm dairelerin kapılarını tekmelediğini ve...” hıçkırıklara boğulmuştu konuşamadı.</st></span></p>
			<p xml:lang="en-GB"><span xml:lang="tr-TR"><st c="7989">“Sydney’i arıyordum...” dedi cılız bir sesle annesi ve devam etti: “Onu benden uzakta tutuyorlar.”</st></span></p>
			<p xml:lang="en-GB"><span xml:lang="tr-TR"><st c="8088">Charlie, annesini daha önce de hasta görmüştü ama hiç bu kadar kötü olmamıştı. </st><st c="8168">Annesi çok güçsüzdü, Charlie ne derse karşı çıkmadan söyleneni yaptı. </st><st c="8238">Her şeyden soyutlanmış gibi dalgın bir hali vardı. </st></span><span xml:lang="tr-TR"><st c="8289">Hastane bir buçuk kilometre uzaklıktaydı. </st><st c="8331">Charlie annesinin kolundan tutup ona sarılarak tüm yolu yavaş yavaş yürümesine yardımcı oldu. </st><st c="8425">Yanlarından geçen insanlar, annesini sarhoş sanarak, onlara tiksintiyle baktılar. </st><st c="8507">Charlie durumun farkındaydı ve onu rahatlatmaya çalışmak istiyordu; gülümsetmek için elinden ne gelirse yaptı ama annesi yol boyu tek kelime etmedi. </st><st c="8656">Parlak öğleden sonra güneşi üzerlerine düşerken sefaletlerini daha da ortaya çıkarıyor gibiydi...</st></span><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="8753">Yüksek tavanlı odada doktor Hannah’ı sakinleştirdi ve dikkatle inceledi. </st><st c="8827">Onun gerçekten de iyi olmadığını söyledi ve Charlie’ye “Şimdi sen nerede kalacaksın?” diye sordu.</st></span></p>
			<p xml:lang="en-GB"><span xml:lang="tr-TR"><st c="8924">Charlie “Benim için endişe etmeyin, teyzemlerle kalırım” diye yalan söyledi. </st><st c="9002">Tek derdi yetimhaneye bir daha dönmemekti. </st><st c="9045">Hannah, önce sağlık evinde kaldı, yedi gün sonra da Cane Hill Psikiyatri Hastanesi’ne bir kez daha gönderildi.</st></span></p>
			<p xml:lang="en-GB"><span xml:lang="tr-TR"><st c="9155">Charlie yalnız başına eve döndüğünde onu bir paket çay, üç kuruş ve annesinin onun için almış olduğu ufak bir paket naneli şeker bekliyordu. </st><st c="9297">Tüm bunları görünce daha da hüzünlendi; evin boşluğu ve sessizliği onu derinden etkiledi. </st><st c="9387">Ne yapıp edecek ev sahibesine gözükmeyecekti; yetkililere haber vermesinden ve Norwood Okulu’na dönmekten korkuyordu. </st><st c="9505">Sydney gelene kadar tek başına yaşayabileceğini düşünüp iş aramaya başladı. </st><st c="9581">Şansı vardı ki, dostça davranan oduncularla tanıştı ve onlar için çalışmaya başladı. </st><st c="9666">Kazancı bir paket peynir ve ekmek almaya yetiyordu...</st></span></p>
			<p xml:lang="en-GB"><span xml:lang="tr-TR"><st c="9719">Sydney biriktirdiği parayı annesine vermek için sabırsızlanarak eve vardığında Charlie’yi kir pas içinde buldu. </st><st c="9832">Küçük kardeşinin başından geçenleri dinlerken yüzü gölgelendi. </st><st c="9895">Annelerinin Sydney’i sağlıklı görecek olmasının bilincine de iyi geleceğini düşünerek kendilerine güzel kıyafetler alıp iki dirhem bir çekirdek giyinerek hastanenin yolunu tuttular. </st><st c="10077">Sydney yol boyu kazandığı paranın onları yirmi hafta idare edeceğini söyledi ve görevini bırakıp aktör olmaya karar verdiğini de ekleyerek hayallerini anlattı. </st><st c="10237">Paraları bitmeden bir tiyatro topluluğunda iş bulacağından emindi.</st></span></p>
			<p xml:lang="en-GB"><span xml:lang="tr-TR"><st c="10303">Annelerini gördüklerindeyse Hannah’taki değişiklik, ikisini de çok sarstı. </st><st c="10379">Eski neşesinden eser yoktu, dudakları morarmış, yüzü solgundu. </st><st c="10442">Ne var ki onları hemen tanıdı. </st><st c="10473">Sydney ona heyecanla işlerin yoluna girdiğini anlatsa da kadın sadece başını sallamakla yetindi. </st><st c="10570">Charlie ise ona yakında iyileşip oradan çıkacağını söylediğinde, “Sen yeter ki öğleden sonraları bana bir fincan çay ver, o zaman hiçbir şeyciğim kalmaz” dedi.</st></span></p>
			<p xml:lang="en-GB"><span xml:lang="tr-TR"><st c="10729">Doktor, Hannah’ın kötü ve yetersiz beslenmeden beyninin işlevini yitirdiğini, iyileşmesininse birkaç ayı bulacağını söyledi. </st><st c="10855">Charlie bu sözlerin etkisinden uzunca bir süre kurtulamadı...</st></span></p>
			<p xml:lang="en-GB"><span><st c="10916">“Ayna benim en yakın arkadaşımdır.</st></span></p>
			<p xml:lang="en-GB"><span><st c="10951">Çünkü ben ağladığımda o asla gülmez.”</st></span></p>
			<p xml:lang="en-GB"><span><st c="10989">– Charlie Chaplin</st></span></p>
			<div>
				<div>
					<p><a id="footnote-247-4" href="#footnote-247-4-backlink"><st c="11007">4</st></a><span> </span><span><st c="11009">Hayatımın Hikâyesi</st></span><span><st c="11027">, Charlie Chaplin, AFA Yayıncılık, 1991, Çeviren: Fatoş Dilber</st></span></p>
				</div>
				<div>
					<p><a id="footnote-247-5" href="#footnote-247-5-backlink"><st c="11089">5</st></a><span> </span><span><st c="11091">Hayatımın Hikâyesi</st></span><span><st c="11109">, Charlie Chaplin, AFA Yayıncılık, 1991, Çeviren: Fatoş Dilber</st></span></p>
				</div>
			</div>
		</div>
	<div id="charCountTotal" value="11171"></div></body>
</html>
