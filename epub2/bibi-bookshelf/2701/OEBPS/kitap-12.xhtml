<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-12</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="tr-TR">
		<div>
			<p></p>
			<p id="toc_marker-8"><st c="0">-VI-</st></p>
			<p xml:lang="en-GB"><span xml:lang="tr-TR"><st c="5">“Bana düşüncelerimi geliştirme olanağı verdiğinden dolayı yalnızlığı seviyordum.”</st></span></p>
			<p xml:lang="en-GB"><span xml:lang="tr-TR"><st c="87">– Charlie Chaplin</st></span></p>
			<p xml:lang="en-GB"><span xml:lang="tr-TR"><st c="105">Olympic adlı gemide ikinci sınıf bir kamarada yolculuk ederek kendini evinde gibi hissettiği Amerika’ya vardı... </st><st c="219">Bir kez daha yabancıların arasında bir yabancıydı. </st><st c="270">Zaman geçirdiği yerleri tekrar ziyaret etmek için sabırsızlanıyordu. </st><st c="339">Hemen sahne almaya başladı. </st><st c="367">Her zamanki gibi yine yalnızdı ama bu yalnızlık onun hoşuna gidiyordu.</st></span></p>
			<p xml:lang="en-GB"><span xml:lang="tr-TR"><st c="437">Charlie her şeyi büyük bir tutkuyla öğrenmek isteyen yapıda biriydi. </st><st c="507">İlkokula tam anlamıyla gidemediği için yazma ve okuma konusunda bir hayli gerideydi. </st><st c="592">Öğrenmesi gereken çok şey olduğunu düşünüyor ve </st></span><span xml:lang="tr-TR"><st c="640">kendini her konuda geliştirmek istiyordu. </st><st c="682">Arka sokaklarda yaşanan sefillik, sınıf farklılıkları, siyaset, din, felsefe, müzik hepsine ilgi duyuyordu. </st><st c="790">İçine doğduğu düzene bir anlam vermek istiyordu. </st><st c="839">Bu yüzden de boş zamanlarını sahaflarda geçiriyordu. </st><st c="892">Bu süreç içerisinde okuduğu kitaplar onun inanç ve siyasal görüşünü de derinden etkiledi. </st><st c="982">İnsanlığın farkına varması gereken çok şey olduğunu düşünüyordu. </st><st c="1047">Dünyaya insanlığın içinde bulunduğu hali nasıl anlatabilirdi? </st><st c="1109">Bir yolunu bulup anlatacaktı, kararlıydı. </st><st c="1151">İnsan bir şeyi canıgönülden istediğinde ne yapar eder bulurdu. </st><st c="1214">O da bulacaktı...</st></span><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="1231">Kendini göstermek, kendine kendini kanıtlamak istiyordu. </st><st c="1289">Bazı haftalar haftanın yedi günü günde dört oyun sergiliyordu. </st><st c="1352">Çocukluğundan beri çalışıyordu. </st><st c="1384">Hayatta kalmak için çalışmak zorunda olduğunu biliyordu çünkü. </st><st c="1447">Elde ettiği ender tatil günlerinden birinde kendisine zaman ayırmak istedi ve New York’a gidip dönemin görkemli bir oteli olan Astor Otel’de bir oda tuttu. </st><st c="1603">İçindeki yorgun çocuğa bir hediyesiydi bu. </st><st c="1646">Işıklarla donatılmış lüks lobiden geçip odasına giderken bir hayli duygulandı; ekmek alamadığı günler hep aklının bir ucundaydı... </st><st c="1777">Odadan içeri girdiğinde içinden hüngür hüngür ağlamak geldi. </st><st c="1838">Yirmi dört yaşındaydı ve ilk defa böylesi bir yerde konaklıyordu. </st><st c="1904">“Her şey ne kadar güzel” diyerek etrafa baktı. </st><st c="1951">Yıkanıp saçlarını taradı ve konforun tadını çıkarmaya koyuldu. </st><st c="2014">Yapacak hiçbir şeyi kalmadığında odanın ortasına bir sandalye çekip oturdu. </st><st c="2090">Her şeyi dikkatle incelemeye başladı. </st><st c="2128">Eşyaların şeklini, yerleştikleri yeri, pencereden düşen ışığın odada yarattığı etkiyi...</st></span></p>
			<p xml:lang="en-GB"><span xml:lang="tr-TR"><st c="2216">Charlie gözlem yapmayı severdi. </st><st c="2249">Fırsat buldukça gittiği şehirlerde kentin yoksul mahallelerini gezerdi. </st><st c="2321">Yaşayan insanların hayatını, evleri, binaları, çocukları... </st><st c="2381">Sonra kentin lüks semtlerine gidip oraları da izlerdi. </st><st c="2436">Bazı günler sadece insanları seyretmek için sokaklar boyu yürür, vitrinleri incelerdi. </st><st c="2523">Gördüğü her şeyi anlatacaktı yıllar içinde bize, dünyaya. </st></span><span xml:lang="tr-TR"><st c="2581">Ve talih kuşu ona doğru uçuyordu</st></span><span xml:lang="tr-TR"><st c="2613">...</st></span></p>
			<p xml:lang="en-GB"><span xml:lang="tr-TR"><st c="2616">Geri döndüğünde bir telgraf buldu: “Grubunuzda, adı Chaffin ya da ona benzer bir şey olan biri var mı? </st><st c="2720">Varsa, hemen Broadway’deki Longrave Binası’nda bulunan Kessel ve Baumann ile temasa geçin...”</st></span></p>
			<p xml:lang="en-GB"><span xml:lang="tr-TR"><st c="2813">Charlie şaşkındı onu kim neden arardı ki? </st><st c="2856">Gizemli adamlara doğru giderken, küçükken sözü edilen teyzesinin ölüp ona miras bırakmış olabileceğini düşünüyordu. </st><st c="2972">Oysa vardığında çok daha büyük bir hazinenin onu beklediğini görecekti... </st><st c="3046">Bu gizemli adamlar Charlie’nin oyununu izlemişlerdi ve ona Keystone Film Şirketi’nden ayrılan bir oyuncunun yerini alması için teklifte bulunuyorlardı...</st></span></p>
			<p xml:lang="en-GB"><span xml:lang="tr-TR"><st c="3199">1913 yılının Mayıs ayıydı ve Charlie’nin yaşamı tomurcuklarından açmak üzere olan çiçekler gibiydi...</st></span></p>
			<p xml:lang="en-GB"><span xml:lang="tr-TR"><st c="3301">Charlie sık sık kamera karşısına geçme hayali kurardı. </st><st c="3357">Keystone komedilerinden pek hoşlanmıyordu </st></span><span xml:lang="tr-TR"><st c="3399">ama aklından ilk geçen bu alanda bir yıl çalışıp ardından vodvil sahnelerinde uluslararası bir üne sahip bir yıldız olarak dönmekti. </st><st c="3532">Üstelik halk Keystone komedilerinden de hoşlanıyordu. </st><st c="3586">Ayrıca bu teklif onun için yeni bir hayat ve yeni bir çevre demekti. </st><st c="3655">Film çekmek konusunda hiçbir şey bilmiyordu ama kalbi kıpır kıpırdı...</st></span><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="3725">Sinema o dönemde büyük bir iş alanı olmaya başlamıştı ve Keystone kısa metrajlı filmler yapan şirketlerden biriydi. </st><st c="3842">Şirketin ortaklarından biri olan Charles Kessel, Charlie Chaplin’e sunduğu anlaşmada haftada üç film çekeceğini ve film başına yüz elli dolar alacağını söyleyince Charlie’nin kalp atışları az kalsın dışarıdan duyulacaktı. </st><st c="4064">Bu miktar Karno Topluluğu’ndaki kazancının iki katıydı. </st><st c="4120">Fakat Charlie biraz sakinleştikten sonra haftada iki yüz dolardan az bir miktarla çalışmayacağını söyledi. </st><st c="4227">Kessel diğer ortağıyla görüştükten sonra ona haber vereceğini iletti ve heyecanlı bekleyiş başladı. </st><st c="4327">Bu bekleyiş Charlie için hiç de kolay geçmedi. </st><st c="4374">Söylediklerinden pişman olmuştu, acaba çok mu istedim diyerek endişeyle bekledi. </st><st c="4455">Sonunda şirketten başka bir teklif geldi; ilk üç ay haftada yüz elli dolardan, geri kalan dokuz ay için de yüz yetmiş beş dolardan bir yıllık bir anlaşma...</st></span></p>
			<p xml:lang="en-GB"><span xml:lang="tr-TR"><st c="4611">Hayatında ilk defa televizyonda iş yapacak, yeteneğini daha çok insana sergileyebilecek, üstelik hiç kazanmadığı kadar da çok kazanacaktı... </st><st c="4753">Hayallerinin ötesinde bir andı o an...</st></span></p>
			<p xml:lang="en-GB"><span xml:lang="tr-TR"><st c="4791">Sabırsızlık ve heyecan içinde Los Angeles’a varıp küçük bir otele yerleştikten sonra daha önce Karno Topluluğu ile sahne aldığı bir müzikhole gitti. </st><st c="4941">Orada Keystone Film Şirketi’nin kurucusu Mack Sennett ile karşılaştı. </st><st c="5011">Mack onu yanına çağırdığı zaman Charlie elini kolunu nereye koyacağını düşünerek telaşla yanına gitti ve gösteriyi beraber izlediler. </st><st c="5145">Ardından Charlie’yi bir restorana götürdü ve ne kadar genç olduğunu görünce, “Ben seni çok daha yaşlı sanıyordum” dedi. </st><st c="5265">Bu sözleri her anlamda iyi bir intiba bırakmak isteyen Charlie’yi biraz endişelendirmişti çünkü Keystone’da çalışan diğer komedyenlerden biri elli yaşının üzerinde diğeri ise kırk yaşındaydı. </st><st c="5457">Yakaladığı altın fırsatı elinden kaçırmak istemiyordu. </st><st c="5512">Pes etmeye hiç niyeti yoktu. </st><st c="5541">Söz konusu hayalleri olduğu zaman bir yolunu bulurdu ve “Makyajla dilediğiniz kadar yaşlı olabilirim” dedi. </st><st c="5649">Mack, Charlie’ye ısınmıştı...</st></span></p>
			<p xml:lang="en-GB"><span xml:lang="tr-TR"><st c="5678">Stüdyonun kapısından adımını attığı anda büyülendi. </st><st c="5731">Yumuşak bir ışık tüm sahneyi aydınlatıyor, çevreye yayılıyor, eşyalara muazzam bir güzellik veriyordu. </st><st c="5834">Yepyeni dünyasına ilk bakışıydı o anlar...</st></span></p>
			<p xml:lang="en-GB"><span xml:lang="tr-TR"><st c="5876">Sette yerini alacağı ünlü oyuncu Ford Sterling ile tanıştı. </st><st c="5937">Ford Keystone’dan ayrılıp Universal Film Şirketi’ne geçiyordu. </st><st c="6000">Hem halk tarafından hem de stüdyodakiler tarafından çok seviliyordu. </st><st c="6069">Ford sette oyununu sergilerken herkes kahkahalarla onu izliyordu.</st></span></p>
			<p xml:lang="en-GB"><span xml:lang="tr-TR"><st c="6134">Sennett ona senaryosuz çalıştıkları, önce bir fikir oluşturup ardından olayı akışına bırakıp çekimleri gerçekleştirdikleri ve çalışma şekilleri hakkında bilgiler verdi. </st><st c="6304">Daha sonra çevredeki sanatçılarla tanışıp çevreyi öğrenmesi için dolaştılar. </st><st c="6381">Filmlerin parça parça çekildiğini ilk defa orada gördü. </st><st c="6437">Bilmediği çok şey olduğunu gördükçe de başarısızlık korkusuna düştü. </st><st c="6506">Sonuçta o bir komedyendi ve yeni işine dair hiçbir şey bilmiyordu. </st><st c="6573">Onun yaptığı komedi, her zaman provalara dayanırdı. </st><st c="6625">Dikkatli zamanlama, akıllıca planlanan bir etkileşim olmazsa olmazdı. </st><st c="6695">Ne var ki Keystone’da çekimler plansızca ilerliyor, olay akışına bırakılıyordu. </st><st c="6775">Buna ek olarak komedi anlayışları de sopalama, kovalamaca ve ağır makyaja dayanıyordu. </st><st c="6862">Onun komedi anlayışı ile tamamen tersti bu; inceliği yoktu. </st><st c="6922">Dinledikleri ve gördükleri, cesaretinin kırılmasına neden oldu. </st><st c="6986">Birkaç hafta boyunca stüdyoya ayakları geri geri giderek gitti. </st><st c="7050">Kapıdan girdikten sonra da en ince ayrıntısına kadar her şeyi izlemeye başladı. </st><st c="7130">İçindeki bir ses film oyunculuğunu başarmak istiyordu. </st><st c="7185">Hem onlara uyum sağlamak hem de kafasındakileri gerçekleştirmek için bir yol bulması gerektiğinin de farkındaydı...</st></span></p>
			<p xml:lang="en-GB"><span xml:lang="tr-TR"><st c="7300">Uzun çabaların sonunda on beş dakikalık ilk filmi 1914 yılının Şubat ayında gösterime girdi. </st><st c="7394">İlk filminin adı da onun hayatı için oldukça manidardı: </st></span><span xml:lang="tr-TR"><st c="7450">Making A Living</st></span><span xml:lang="tr-TR"><st c="7465"> (Yaşamımı Kazanırken). </st><st c="7489">Charlie bu filmde başına bir silindir şapka geçirmiş ve frak giymişti. </st><st c="7560">Filmlerle ilgili bilgisi çok az olmasına rağmen, </st></span><span xml:lang="tr-TR"><st c="7609">komediyi iyi tanıyordu ve yönetmeni yeterli bulmamıştı. </st><st c="7665">Filme dair birçok yaratıcı fikri vardı ama yönetmen kendi bildiğini okuyordu. </st><st c="7743">Charlie filmin sonunda bir tatminsizlik hissetse de neler yapabileceğini artık biliyordu. </st><st c="7833">Bu azmi onu daha iyi işler yapması için motive ediyordu. </st><st c="7890">İzleyiciler Charlie’yi çok sevdiler ve onu “birinci sınıf bir komedyen” olarak nitelendirdiler. </st><st c="7986">Halk Charlie’den bir film daha istiyordu...</st></span><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="8029">Mack Sennett, set ve ekstra işler için harcanan paradan tasarruf etmek amacıyla, oyuncularını yaşanan bir olayın içine götürür ve orada çekim yapardı. </st><st c="8181">Charlie’nin en ünlü karakteri, onu dünya yıldızı yapan, unutulmaz karakteri Şarlo’nun doğacağı film de bir araba yarışında çekildi.</st></span></p>
			<p xml:lang="en-GB"><span xml:lang="tr-TR"><st c="8312">Çekim sırasında eksik bir şeyler olduğunu hisseden Sennett, Charlie’ye komedi makyajını yapıp gelmesini söyledi... </st><st c="8428">Charlie ne yapacağını bilemeden kıyafetlerini seçmeye gitti. </st><st c="8489">Üzerine çok büyük gelen bir pantolon ve tam tersi çok dar olan bir ceket, bir melon şapka ve birkaç numara büyük olan ayakkabılarını giyip eline bir de baston aldı. </st><st c="8654">Aynaya baktığında üzerindeki her şeyin birbiri ile çeliştiğini gördü ki bu tam da aradığı şeydi. </st><st c="8751">Makyajını yaparken Sennett’in ona küçük göründüğünü söylediği aklına gelince, yüzünü değiştirmeden onu daha yaşlı gösterecek küçük bir bıyık yapıştırdı. </st><st c="8904">O anlarda Charlie, yarattığı o kişinin zamansız bir ünlü olabileceğini hiç düşünmemişti.</st></span></p>
			<p xml:lang="en-GB"><span xml:lang="tr-TR"><st c="8992">Charlie’nin anlayamadığı büyüleyici bir şey vardı; bu karakterin nasıl biri olduğunu kıyafetleri giydiği o ilk andan beri biliyordu. </st><st c="9126">Kostümü içinde yürürken adeta o karakterin kişiliğine bürünmüştü. </st><st c="9192">Kafasından bir sürü komedi senaryosu geçip duruyordu.</st></span></p>
			<p xml:lang="en-GB"><span xml:lang="tr-TR"><st c="9245">Canlandıracağı kişi çok yönlüydü, serseri, derbeder ama bir o kadar iyi kalpli, yeri geldiğinde bir centilmen, bir düş kurucu, maceraperest, yaşadığı her şeye rağmen umut dolu biri... </st><st c="9430">Biraz kendi gibi...</st></span></p>
			<p xml:lang="en-GB"><span xml:lang="tr-TR"><st c="9449">Çocukluğundan da izler vardı o karakterde. </st><st c="9493">Annesinin ayakkabılarını giyip çorba almaya giderken büyük ayakkabılarla nasıl yürümesi gerektiğini öğrenmişti; küçük küçük ama bir o kadar hızlı... </st><st c="9642">Charlie o zamanlarda saatlerce duvara yaslanıp dilenmek ve birkaç kuruş kazanmak için bekleyen yaşlı bir sarhoşu izlerdi. </st><st c="9764">Bir at arabası yaklaştığında yaşlı adam atları tutmak için topallaya topallaya dışarı çıkar ve yaralı, yırtık eski ayakkabılarıyla acele ederdi ki, işte o meşhur yürüyüşünün esin kaynağı da o adamdı...</st></span></p>
			<p xml:lang="en-GB"><span xml:lang="tr-TR"><st c="9965">Kıyafetiyle, ruhuyla, heyecanıyla, makyajıyla, şapkasıyla, yürüyüşüyle unutulmaz bir kahraman olacak Serseri ilk kez perdede göründü...</st></span></p>
			<p xml:lang="en-GB"><span xml:lang="tr-TR"><st c="10101">Çekimler sırasında sette çalışan herkes işini yarım bırakıp Charlie’yi izlemeye koyuldu. </st><st c="10191">Mack Sennett dahi herkes iki büklüm olmuş kahkahalarla gülüyordu. </st><st c="10257">Çekimler son bulduğunda kıyafetlerini çıkarırken başarılı bir iş çıkardığını biliyordu...</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="10346">“Üstümdeki kostümlerle o kişiliğin gerçek ve yaşayan biri olduğunu sezinliyordum. </st><st c="10429">Aslında o benim hayalini bile kuramayacağım çılgınca fikirleri yansıtıyordu. </st><st c="10506">Ben giyip makyajımı yaptıktan sonra da onun kişiliğine bürünüyordum.”</st></span></p>
			<p xml:lang="en-GB"><span xml:lang="tr-TR"><st c="10575">– Charlie Chaplin</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="10593">Filmin çekimlerinde ortalama bir komedi süresini aşmışlardı ve yönetmen Charlie’nin oynadığı bölümleri kesmeyi düşünüyordu ve az kalsın kesecekti de. </st><st c="10744">Charlie ısrar ederek sahnelerin gerçekten komik olduğunu düşünüyorlarsa kesmemeleri gerektiğine onları ikna etti. </st><st c="10858">Ardından da birleştirdiği kıyafetlerle oluşturduğu kostümünü saklamaya karar verdi.</st></span></p>
			<p xml:lang="en-GB"><span xml:lang="tr-TR"><st c="10941">Yeni bir şey başlatmıştı o gün stüdyoda. </st><st c="10983">Setteki kimse o güne dek böylesine gülmemişti. </st><st c="11030">Heyecanını bastırarak “Sinema salonlarında da aynı tepkiyi alacağımızı umalım” diye iç çekiyordu.</st></span></p>
			<p xml:lang="en-GB"><span xml:lang="tr-TR"><st c="11127">Charlie’nin yapabileceğine dair inancı geldikçe kendine olan güveni de arttı. </st><st c="11206">Çekimler ve senaryolarla </st></span><span xml:lang="tr-TR"><st c="11231">ilgili birçok fikir sunmaya başladı. </st><st c="11268">Bu fikirleri Mack Sennett kabul ettikçe kendi senaryolarını yazabileceğini de düşünmeye başladı.</st></span><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="11364">Yeni filmi için Keystone’da uzun zamandır çalışan bir yönetmenle çalışacaktı fakat yönetmen her sahnede komedyenin boynundan tutularak atılmasını istiyordu. </st><st c="11522">Film anlayışı yumruk atılma-düşme üzerineydi. </st><st c="11568">Charlie’nin getirdiği önerileri ise kesinlikle dinlemiyordu. </st><st c="11629">Akıllarındaki tek şey eski komedyenleri Ford Sterling’in bir benzerini yaratmaktı. </st><st c="11712">Ama Charlie daha fazlasını yapabileceğinden emindi. </st><st c="11764">Sahne girişlerinde kendi komedi türünü, yapmak istediğini gerçekleştiriyordu. </st><st c="11842">Giriş sahnelerinin kesilmesinin ne kadar zor olduğunu da biliyordu. </st><st c="11910">Böylece kendi istediklerini filmlere yerleştirebiliyordu. </st><st c="11968">Yönetmen onun başkaldırılarına daha fazla dayanamayıp Mack Sennett’e gidip durumu anlattığında Charlie neredeyse kovulmak üzereydi. </st><st c="12100">Sennett’i durduran New York’tan gelen bir telgraf oldu. </st><st c="12156">İzleyicilerin hepsi Chaplin’li filmleri bekliyordu. </st><st c="12208">Charlie’nin filmleri Keystone Komedileri’nin baskı sayısını ikiden fazlaya katlamıştı ve daha da çok istek vardı. </st><st c="12322">Büyük bir başarı elde etmişti... </st><st c="12355">Seyirciler ona hayran olmaya başlamıştı...</st></span></p>
			<p xml:lang="en-GB"><span xml:lang="tr-TR"><st c="12397">Gelen haber üzerine Charlie’nin kendi filmini yönetme isteği de kabul edildi. </st><st c="12476">Charlie, biraz panik içinde çekimlere başlayıp bitirdiğinde Sennett’in yorumunu dinlemek için sabırsızlanıyordu. </st><st c="12589">Sennett’ten gelen yorumsa, ikincisini yapmaya hazır olup olmadığıydı...</st></span></p>
			<p xml:lang="en-GB"><span xml:lang="tr-TR"><st c="12660">O andan itibaren de Charlie bütün komedilerini kendi yaratıcı dünyasından doğurup, hem yazıp, hem oynayıp, hem de yönetti.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="12783">“Hissedersem, duygulanmışsam, içimden</st></span></p>
			<p xml:lang="en-GB"><span xml:lang="tr-TR"><st c="12821">fikirler taşar. </st><st c="12838">Bence yaratım ruh halinden çıkar –müzik, durgun bir deniz, taşkın bir deniz, enfes bir bahar günü– ‘Ah Tanrım!’ dersiniz. </st><st c="12960">‘Bir şey yapmak istiyorum.’ Yaratıcı kişiler yaratıcı esin duygusunun vecdine kapılmak için her daim yanıp tutuşmazlar. </st><st c="13080">Bir sabah kalkıp hemen başlayamazsınız, ilham perileri bu şekilde çalışmaz. </st><st c="13156">Haletiruhiyelerinizle onlara kapıları açmanız gerekir.”</st></span></p>
			<p xml:lang="en-GB"><span xml:lang="tr-TR"><st c="13211">– Charlie Chaplin, 1967</st></span></p>
			<p xml:lang="en-GB"><span xml:lang="tr-TR"><st c="13235">Mack Sennett ve Charlie çok yakın dost olmuşlardı ve neredeyse her akşam beraber yemek yiyorlar, senaryoları birlikte tartışıyorlardı. </st><st c="13371">Charlie inanılmaz yaratıcı fikirlerini bu toplantılarda sunuyor, Sennett ise kahkahalarla kabulleniyordu.</st></span></p>
			<p xml:lang="en-GB"><span xml:lang="tr-TR"><st c="13476">Filmlerinin ilk gösterimini Charlie izleyicileri ile birlikte seyrediyor ve onların tepkisini ölçüyordu. </st><st c="13582">Bu ona gelecek filmlerinde komedinin dozajını ayarlaması için fikir veriyordu.</st></span></p>
			<p xml:lang="en-GB"><span xml:lang="tr-TR"><st c="13660">İzleyiciler salona girdiğinde sabırsızlanır, Charlie’nin adını görünce salona bir heyecan yayılır ve sahnede görülmesiyle gülümsemeler duyulmaya başlanırdı. </st><st c="13818">O artık seyircilerin gözdesiydi...</st></span></p>
			<p xml:lang="en-GB"><span xml:lang="tr-TR"><st c="13852">Keystone’a geldiği ilk gün Mack Sennett’in “Elimizde hiçbir senaryo yok. </st><st c="13926">Önce bir fikir bulup sonra da bunun doğal akışını izleriz” sözleri Charlie’nin hayal gücünü kamçıladı. </st><st c="14029">İşinde birçok yeni şey öğrenirken, bilgi birikimini de kullanıyordu. </st><st c="14098">Tiyatro deneyiminden edindiği her bilgiyi sahnede kullanıyor ve öğretiyordu. </st><st c="14175">Orada bulunan oyunculardan en büyük farkı pantomim ve mim ustası olmasıydı. </st><st c="14251">Anlatmak istediğini, vermek istediği etkiyi; zarif hareketleri, bakışları, yüz ifadesi ile sunabiliyordu. </st><st c="14357">Öğrendiği her şeyi uyguluyordu. </st><st c="14389">O dönem onun en heyecanlı dönemiydi. </st><st c="14426">Yeni ve harika işler yaratmanın öncesinde olduğunu hissediyordu.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="14490">1914 yılında, her yanından gençlik fışkıran yirmi beş yaşındaki Charlie’nin dünyası değişmişti. </st><st c="14587">Bir zamanlar hayran olduğu ünlülerle, sanatçılarla bir arada olabiliyordu. </st><st c="14662">Stüdyoda çalışan herkesin sevgilisi olmuştu. </st><st c="14707">İlk geldiği günlerde arkadaşlarıyla dışarı çıkabiliyordu ama şimdi işi başından aşkındı ve onun için işi her şeyden önemliydi. </st><st c="14834">Gece gündüz çalışıyordu. </st><st c="14859">Bu çalışmasının meyvesini kısa sürede toplamaya başladı ve film dünyasında çok önemli biri oldu. </st><st c="14956">Yine de çoğunlukla kendini yalnız hissediyordu...</st></span></p>
			<p xml:lang="en-GB"><span xml:lang="tr-TR"><st c="15005">Charlie bu yalnızlığa daha fazla dayanamayıp tıpkı eski günlerde olduğu gibi Sennett’e Sydney’den bahsetti ve ona da bir iş vermesini sağladı. </st><st c="15149">İngiltere’den eşi ile birlikte geldikleri ilk gece beraber yemeğe çıktılar. </st><st c="15225">Bir kavuşma, bir kutlama gecesiydi. </st><st c="15261">Charlie, Sydney’in fikirlerini ve İngiliz halkının tepkisini sorduğunda Sydney’in cevabı, “Ben senin başarılı olacağını zaten biliyordum” oldu. </st><st c="15405">Ailesi yeniden yanındaydı...</st></span></p>
			<p xml:lang="en-GB"><span xml:lang="tr-TR"><st c="15433">Sydney de yeteneğini kısa sürede sergiledi ve onun oynadığı film de dünya çapında gişe rekoru kırdı. </st><st c="15535">Her şey çok güzel ilerliyordu. </st><st c="15566">Charlie’ye farklı film yapım şirketlerinden de teklifler gelmeye başlamıştı.</st></span></p>
		</div>
	<div id="charCountTotal" value="15642"></div></body>
</html>
