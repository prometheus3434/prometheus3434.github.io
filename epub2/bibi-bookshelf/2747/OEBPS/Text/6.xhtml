<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>

<link href="../Styles/ey1.css" type="text/css" rel="stylesheet"/>
</head>
<body>
<h1>6</h1>
<p>"Neden bir aynan yok?"</p>
<p>Tamara geldiğinden beri geçen haftalar içinde bütün kızların odalarını olduğu gibi Raisa'nın odasını da birden fazla defa ziyaret etmişti, ama daha önce bu kadar evrensel hale gelmiş bir şeyin olmadığı bir oda görmemişti. Yatağa oturmuş, uzun sarı saçlarını tarayan Raisa'yı izliyordu arkasından. Önünde, diğer odalardakine çok benzeyen bir makyaj masası duruyordu, fakat aynası yoktu.</p>
<p>"Kibir," dedi Raisa sadece.</p>
<p>"Kibir mi?" Tamara, Raisa'nın kibirli olduğundan, istikrarlı bir şekilde bu kadar sık ziyaret edilen her kadının böyle olduğundan kuşkulanılabilir düşüncesine itiraz etmezdi, ama bu orada bir aynanın olmamasını izah etmiyordu. "Eğer kibirli olsaydın, eminim ki çok sayıda aynan olurdu."</p>
<p>"İrina Karlovna gibi mi?" Raisa kısaca kendi odasıyla meslektaşının odasını birbirine bağlayan kapıyı işaret etti, ama Tamara onlardan herhangi birinin bu kapıyı kullandığından kuşkuluydu, Raisa ve İrina arkadaş değildi.</p>
<p>Tamara güldü. "Aynen öyle!" İrina'nın odasının duvarları aynalarla kaplıydı. Hatta tavana bir ayna yerleştirilmesini bile istemişti ama Tamara, Yudin'in bunun parasını ödeyip ödemeyeceğini sorma fırsatını bulamamıştı henüz.</p>
<p>"O aynalar aslında kimin işine yarıyor sence? İrina'nın mı?"</p>
<p>"Belli ki müşterilerinin." Yoksa Tamara onların parasını ödemezdi.</p>
<p>"Peki, o centilmenlerin aynada neye baktığını düşünüyorsun?"</p>
<p>"İrina'ya mı?" diye tahminde bulundu Tamara, Raisa'nın nereye varmak istediğini biliyor olmasına rağmen.</p>
<p>"Bunun için aynaya ihtiyaçları yok. Orada oldukları süre boyunca bu adamlar yalnızca kendilerine bakarlar. İrina'nın tatlı dili sayesinde eşleriyle yıllardır yapamadıkları bir şeyi başardıklarına inanamıyor ve onun omzunun üzerinden kontrol etmeye devam etmeleri gerektiğini düşünüyorlar."</p>
<p>Tamara güldü.</p>
<p>"Onların bana bakmasını tercih ederim," diye devam etti Raisa. "Yine de ayna istemem. Sırf kibirden."</p>
<p>Bu iyi bir öyküydü, ama iyi bir açıklama değildi. "Peki, makyajını nasıl yapıyorsun?" diye sordu Tamara.</p>
<p>Raisa sandalyesinde kımıldandı. Elinde enfes bir ruj kabı vardı, <i>Rallye and Company's finest</i> Bir fırça alıp kaba daldırdı ve dudaklarına sürmeye başladı. Elleri hiç tereddüt etmedi ve dudakları birkaç saniye içinde mükemmel bir kiraz kırmızısıyla renklendi; soluk, pudralı ciltle rujlu dudakların arasında, bir feldmareşalin haritada iki devlet arasına çektiği kadar düzgün bir çizgi vardı. Sonra başka bir kap aldı, diğer bir fırçayla gözlerinin doğal safir rengini ortaya çıkaran soluk mavi gölgeler çekti gözkapaklarına. Yine eli bir kez bile titremedi.</p>
<p>"Pratik," dedi işi bittiğinde.</p>
<p>"Seni bunu trende yaparken görmek isterdim," dedi Tamara.</p>
<p>Raisa cevap vermeye fırsat bulamadan kapı çalındı. Gelen Nadya Vitalyevna'ydı. O meraklı bir kızdı. Genelevdeki kızlardan beklenen işin doğası konusunda herhangi bir kaygısı olmayan ve gençliğine borçlu olduğu cazibesine rağmen, onda kendisini müşterilerin çoğu için oldukça çekicilikten uzak kılan bir özellik vardı. Tamara ona ilgi gösteren erkeklere hiç güvenmiyordu ve böylece Nadya orada bir hizmetçi konumuna düşmüştü. Belki de peşinde olduğu iş için daha uygun bir insana dönüşebilirdi.</p>
<p>"Korgeneral Yelagin sizi görmek istiyor."</p>
<p>Raisa gözlerini devirdi, fakat Tamara, Yelagin'in sıradan bir müşteri olmadığını biliyordu. "O, Yudin'in listesinde," dedi. Yudin'in her türlü hoşgörünün gösterilmesinde ısrarcı olduğu bazı subaylar vardı. Bunun nedeni onlardan hoşlanıyor olması değildi. Tamara ayağa kalkıp kapıya doğru yürürken Nadya, Raisa'nın konuğunu getirmeye gitti.</p>
<p>"Her şey vatan için," dedi Raisa, dalga geçer gibi bir selam vererek.</p>
<p>Tamara ona bakıp güldü, sonra işlerini yapmaya gitti.</p>
<br/>
<p>Bu Nikolay'ın cesediydi.</p>
<p>En azından bir Romanov'un ve Nikolay'ın kuşağından birinindi - bu da diğer olasılıkları oldukça azaltıyordu. Yudin, Kremlin'in altındaki bürosuna dönüp katedraldeki cesetten aldığı deri ve yağ parçasını incelemişti. Cenaze artık gömülmüş, ailenin geri kalanları gözyaşları içinde ona veda etmişlerdi ve Yudin, gömülen kişinin gerçekten Nikolay olduğundan onlar kadar emindi.</p>
<p>Aldığı örneği hamur haline gelinceye kadar havanda dövmüş, sonra yağla karıştırıp mikroskop camınm üstüne yayabileceği bir sıvı haline getirmişti. Sonra Zimeyeviç'in kanından birkaç damla ekleyip incelemişti. Ne kadar az bir kısmı söz konusu olsa da, bu değerli kanı her kullandığında sinirleri geriliyordu. Sonsuza kadar dayanmazdı. Yudin onu, sonunda Nikolay öldüğü zaman yararlı olacağı beklentisiyle otuz yıldan fazla bir zamandır idareli kullanmıştı ve yararlı olduğu çıkmıştı ortaya, ama nihai anlamda değil. Yudin'in yaptığı her keşif yalnızca daha fazla soru çıkarmıştı karşısına.</p>
<p>Şu andaki gözlemi oldukça sıkıcıydı ama bilgi sağlamıştı. Hiçbir şey olmamıştı. Normal insan kanıyla olduğu gibi, normal insan dokusuyla karşılaştıkları zaman da vampir hücreleri insan hücrelerini harap edip öldürerek ortadan kaldırırlardı. Vampir ve insan hücreleri bir arada ve hayattaydılar. Yudin'in Aleksandr'ın hücrelerinde daha önce gözlemlediği gibibirleşmemişlerdi, çünkü onlar kan hücreleri değildi, ama ani bir imha olayının gerçekleşmemesi yeter liy di.</p>
<p>Not defterlerinin olduğu yere gidip tekrar kontrol etti. Onları şimdi Zamoskvoreçye'deki evinden getirmişti ve içlerinde çeşitli varlıklar üzerinde onca yıldır yaptığı deneylerin sonuçları vardı. Defterlerden bazıları kötü durumdaydı ve sadece sürekli kullanıldıklarından dolayı değil, aynı zamanda hareket kabiliyetinin Yudin'in tek hayatta kalma şansı olduğu zamanlarda yer altında saklanmış olduklarından dolayı da hırpalanmışlardı. Burada Moskova'daki yerleşik yaşamanın kendine göre faydaları vardı.</p>
<p>Yine de kitaplardan, şu anda başvurduğu dahil olmak üzere, ikisi yıllara oldukça iyi direnmişlerdi. Hafif, esnek ve olağanüstü dayanıldı bir maddeyle kaplanmışlardı. Bunlarla başlayarak bütün kitapları böyle, canlı bir vampirin derisiyle, ciltlemeye başlamıştı. Buna özellikle pratik olduğunu düşündüğünden değil, daha çok eğlence için başlamıştı, ama derinin yalnızca iki şekilde hasar görebildiği çıkmıştı ortaya: güneş ışığına maruz kalabilirdi (ki Yudin'in bunu kendini de riske atmadan başarabilmesi mümkün değildi) veya derinin alındığı vampir ölebilirdi. Daha önce bu amaç için üç tanesini kullanmıştı. İkisi ölmüştü, bir tanesini Yudin kendi elleriyle öldürmüş, Aleksey'in ve herkesin yaşamı kurtulmuştu.</p>
<p>Derisi o son iki kitabın kaplanması için kullanılmış olan üçüncü yaratık Yudin'in alelacele terk etmek zorunda kaldığı yerde, Çıfıtkale mağara kentinin altında gömülü olarak kalmıştı. Yudin oraya inen bütün tünelleri kapatmak için patlayıcılar kullanmış ve böylece üzerlerinde deney yaptığı <i>vurdalak</i>'lar gömülü kalmışlardı. Açlıktan kıvranabilirlerdi, ama ölmezlerdi. Onun yerine basitçe uyur duruma geçer, dudaklarında tekrar insan kanını hissedecekleri, kendilerine yeniden canlanma gücünün verileceği güne kadar etraflarında olup biteni fark etmeden, bilinçsiz bir şekilde yatarlardı. Savaş bu kadar yakın olmasına rağmen, bu pek muhtemel bir senaryo değildi. Günün birinde bir kâşifin o mağaraları kazıp o sıska bedenleri güneş ışığına çıkararak sonsuza kadar mahvetmesi çok daha yüksek bir olasılıktı. Ama Yudin'in not defterleri hâlâ itinayla ciltlenmiş durumdaydı ve eski tutsağının o mağaralardan birinin derinliklerinde hâlâ bir anlamda canlı olarak beklediğini biliyordu.</p>
<p>Yudin aradığı kaydı kontrol etti. Nisan 1824 tarihini taşıyordu. Tam olarak, biraz önce gözlemlemiş olduğu şeyi tarif ediyordu. İnsan dokusu Romanovlara ait değildi ve vampir kanı da Zimeyeviç'inki değildi, ama bir şey fark etmezdi. Biyolojik açıdan ne ailenin ne de düşmanının bir özelliği vardı, sadece statüleri açısından özeldiler. Yudin ayrıntıları okudu ve o zaman yapmış olduğu şeyle şimdiki arasında bir fark bulamadı. Hatırlamaya çalıştı, ama şu anda elyazısıyla tarif edilmiş olarak gördüğü deneyi yapmış olduğunu anımsayamadı, o zamanlar yapmış olduğu düzinelerce deneyden biriydi. Not alma konusunda gösterdiği titizlik için kendi kendisini sessizce tebrik etti; o tarihlerde ne kadar yaşayacağını veya belleğinin ileride ne kadar zayıflayacağını bile bilmiyordu.</p>
<p>Ama yine de o zamanlarda hata yapmış olması olasılığı hep vardı. Bunun nasıl olabileceğini bilmiyordu, ama yanılmaz olduğunu düşünecek kadar ahmak değildi. Yeniden üretmek suretiyle, notların doğruluğunu teyit etmek kolaydı. Vampir kanı olarak kendi kanını, Raisa'nınkini veya yıllar içinde toplamış olduğu çeşitli diğer örneklerden birini kullanabilirdi. İnsan kanına gelince, ondan bol miktarda vardı, yoksa nasıl yaşardı?</p>
<p>Masasından birkaç şey alıp bir anahtar çıkardı ve üstü örtülmüş aynanın karşısında duran ağır, ahşap kapıya gitti. Kapı açıldığında binanın daha alttaki eski kısımlarına inen taş merdivenler göründü. Yanındaki malzemeleri son bir defa gözden geçirdi: bir porselen kâse, bir neşter, düdüğe benzeyen içi boş bir cam çubuk. İhtiyaç duyduğu her şey bu kadardı.</p>
<p>Merdivenlerden aşağı indi.</p>
<br/>
<p>Artık nisan gelmişti, son çar öleli iki ay olmuştu ve baharın yolda olduğu belliydi. Henüz erimemiş karlar düzenli olarak caddelerin köşelerine toplanıp yığılıyor, yollar ve kaldırımlar yavaş yavaş temizleniyordu. Karanlık basmış olmasına rağmen, hava hâlâ Raisa ve Tamara'nın Moskova caddelerinde yürürken kalın paltolara veya eldivenlere ihtiyaç duymayacakları kadar ılıktı.</p>
<p>Ama ümit ve iyimserlik bağlamında da bahar gelmişti ve şehirde bu duyguyu paylaşan pek çok kişi vardı. Yılın bu zamanı için pek alışılmadık bir durum değildi, ama insanlar şu anda yalnızca yeni bir mevsimin değil, yeni bir çağın da beklentisi içindeydiler. Tamara kendi payına bu inancı paylaşmıyordu. O Nikolay'ın beraberinde getirdiği kesinlikleri tercih ederdi. Aleksandr değişim istiyordu -tıpkı amcası ve adaşının istemiş olduğu gibi. Serflere özgürlük verilmesi bile konuşuluyordu. Tamara'nın kuşağından olanlar arasında bunu hayal eden çok kişi vardı, fakat her köşede casuslar olduğu bilindiğinden, Nikolay'ın iktidarı sırasında dile getirememişlerdi. Kimse onun bir casus olduğundan kuşkulanmamıştı ve onunla konuşmuşlardı, ama o onları bu gibi şeyler için ihbar etmemişti.</p>
<p>Kimsenin anlamıyor göründüğü şey özgürlüğün, açlıktan kıvranma özgürlüğü olduğuydu. Tabii ki azat edilen çok sayıda yetenekli serf başarılı olacak ve toplumda yükselecekti, ama bunun bedelini kim ödeyecekti? Eski sahipleri olamazdı, zenginler yalnızca kendilerini düşünürlerdi. Arkalarında bıraktıkları -üstlerine basıp geçtikleri- ve onyıllar boyunca ırgat gibi çalışmış olan insanların yaşamı dayanılamayacak ölçüde kötüleşecekti. Tamara düzeni tercih ederdi. Çar herkesi, hem serfleri hem de soyluları korumak için vardı. Özgürleşmenin yarattığı kaos ortamında bunu nasıl başarabilirdi ki? I. Aleksandr, içgüdülerinin aksine işleri oluruna bırakmaya ikna edilmişti. Aynısı belki de II. Aleksandr'da da başarılabilirdi.</p>
<p>"Geç oluyor," dedi Raisa.</p>
<p>"Birisini mi bekliyorsun?" diye sordu Tamara.</p>
<p>"Hayır ama..." Raisa, bu "ama"yı açıklayamadı.</p>
<p>"Başaracaklar," dedi Tamara.</p>
<p>Öyle olsa da, adımlarını sıklaştırdı. Tverskaya Caddesi'nin diğer tarafında Raisa'yı görüp el salladığı sırada da hızlı hızlı yürüyordu zaten. Yalnızca birkaç dakikadır birlikteydiler. Tverskaya Caddesi'nden Kızıl Meydan'a doğru yürürlerken Tamara karşıdan gelen bir aileye yol vermek için caddeye doğru bir adım yana açıldı. Yetişkinler onun yaşlarındaydılar. İki eliyle anne ve babasının ellerini kavramış olan ve neredeyse vücudunun ağırlığını taşımasına bile gerek kalmayan küçük erkek çocuğu dokuz yaşlarında olmalıydı. Aile yanlarından geçerken Tamara, onlara bakmak için başını çevirdi.</p>
<p>"Çocukları seviyorsun, değil mi?" dedi Raisa.</p>
<p>Tamara başıyla onayladı. "Petersburg'da üç çocuğum vardı." Bunu düşünmeden söylemişti. Bu yalnızca kendisini ilgilendirirdi ve öyle de kalmasını istiyordu. Diğer yandan, bazen bu konudan bahsetmek için büyük bir arzu duyduğu zamanlar da oluyordu. Lavrovlar tabii ki biliyorlardı, ama hem ebeveyn olarak reddedip hem de nasıl çocuklarından söz edebilirdi onlara?</p>
<p>Raisa ona kaçamak bir bakış fırlattı. Rüzgâr kuvvetlenmişti ve başlarını eğerek yürümeleri daha kolaydı. Bu Tamara için uygundu. Onun konuşmaya ihtiyacı vardı, ama hitap ettiği kişinin tepkisini görmemesi bağlantısız kalmasına yardım ederdi. Raisa en zor koşullarda bile hislerine hâkim olabilirdi, ama böylesi daha az rahatsızlık verirdi.</p>
<p>"Onları orada mı bıraktın?" diye sordu Raisa.</p>
<p>"Bırakmak mı? Galiba öyle yaptım. Atlatmak altı yılımı aldı."</p>
<p>"Orada sadece altı yıl mı yaşadın?"</p>
<p>"Hayır, orada on dört yıl yaşadım," diye açıkladı Tamara. "Son altı yılında ayrılmak istedim."</p>
<p>"Ne oldu?"</p>
<p>"1848."</p>
<p>"Devrimler yılı mı?"</p>
<p>Tamara hafifçe güldü. "Bizim için önemini mi soruyorsun?" Bir an sustu ama Raisa'ya her şeyi anlatacağını biliyordu. "1848 yılında Vasilevskiy Adası'nda nehri gören bir evde oturuyorduk. Kocam Vitaliy doktordu ve üç çocuğumuz vardı; Milena, Stanislav ve Luka. Luka henüz iki yaşındaydı."</p>
<p>"Kulağa cennet gibi geliyor."</p>
<p>"Öyleydi." Söylediği şey Tamara'nın sesine pek yansımamakla birlikte, bu doğruydu. O sıralarda Laryonov'dan uzaklaşmış, onun çöküşüne şahitlik etmişti ve Dubyelt kimi işaret ederse -sayıları pek fazla değildi- onunla yatıyordu. Ama bunu unutmayı başardığı, Vitya veya çocuklarla birlikte olduğu zamanlarda mutluydu.</p>
<p>"Vitaliy başarılı mıydı?"</p>
<p>"Çok. O iyi bir doktordu."</p>
<p>"Peki, ne oldu?"</p>
<p>"Kolera." Tamara bu sözcüğü ancak fısıldayabilmişti. "Anlıyorum."</p>
<p>"Her yerdeydi. Her caddede, bazı yerlerde her evde can alıyordu."</p>
<p>"Şehirden ayrılamıyor muydunuz?"</p>
<p>"Vitya bunu yapmam için yalvardı. Onun kalması gerekiyordu, bu onun mesleğiydi. Birçok hayat kurtardı, bunu biliyorum."</p>
<p>"Ama sen gidemedin."</p>
<p>"Onunla birlikte olmak istiyordum, ama sonunda o galip geldi. Ayaklanmalar başladığı zamandı, Haziran ayındaydı. Herkesin Samanpazarı'nda toplandığını gördüm. Vitya, bunun işleri kötüleştireceğini söyledi - herkes toplanıyordu. Çar Nikolay onlara hitap etti ve sakinleştirmeye çalıştı, ama o zamana kadar biz toplanmaya başlamıştık. Vitya kendinden çok emindi - bize söylediği şeyi yaparsak hiçbir şeyin ters gitmeyeceğini söyledi. Onun bana sarılıp her şeyin yolunda gideceğini, doktorların bu hastalığa nadiren yakalandığını söylediğini hatırlıyorum. Yalan söylüyordu ama haklıydı."</p>
<p>"Böylece onu bıraktın?"</p>
<p>Tamara başını salladı. "Pavlovsk'a gidiyorduk, fakat trendeyken Stasik'te belirtiler ortaya çıkmaya başladığında henüz pek fazla yol almamıştık." Tamara sıcak ve havasız vagonda oğlunun ishalinin kötü kokusunu hissettiğini ve kondüktörün bunu fark edip hastalık kapacağından korkarak onları trenden atmamasını ümit ederek oğluna sıkıca sarıldığını hatırladı. Vitya'nın tavsiye ettiği gibi, ona su içirmeye çalışmış ve diğer çocukların da içtiğinden emin olmuştu. Ama işe yaramamıştı.</p>
<p>"Biz oraya varamadan öldü." Oğlu kollarında vagondan inmiş ve bağırarak bir doktor aramıştı, ama ona yaklaşmak bile istememişlerdi. Sonunda biri gelip çocuğa bakmış ve onun ölmüş olduğunu söylemişti. Tamara cansız bedeni peronda yere bırakmış ve kendi babasının yaptığı gibi -bir an neredeyse onun yüzünü hatırladığını hissetmişti- alnından öpmüştü. Sanki oğlu kendisinden kopardırmış gibi ağlarken acısını Stasik'i içinde büyüttüğü karnında hissetmişti. Sonunda ağlaması durmuş ve oğlunun cesedini götürdüklerini görmüştü, içindeki acı ise sona ermemişti. Onu yatağına yatırırlarken içini delen bir bıçak gibi büyümüş, büyümüştü.</p>
<p>"Ben de hastalandım," dedi Raisa'ya, tekrar arkadaşının gözlerine bakabildiğine sevinerek. "O iki günle ilgili olarak, hissettiğim acı ve koku dışında fazla bir şey anımsamıyorum. En kötüsü de yaşlı bir kadın gibi kendi pisliğinin içinde yatıyor olmaktı. İyileştiğimi gördükleri zaman, bana ne kadar şansh olduğumu söylediler."</p>
<p>"Öyleymişsin."</p>
<p>"Sonra bana Milenoçka'nın öldüğünü söylediler. O benimle aynı zamanda hasta olmuştu ve ben fark etmemiştim bile. Vitya'nın cenaze için kalkıp gelmesini istedim, ama bana bunun çabucak yapılması gerektiğini söylediler. Stasik'i çoktan gömmüşlerdi ve nerede olduğunu hiç öğrenemedim. Hep aradım. En azından Milenoçka'nın nerede olduğunu biliyorum." Tamara bunu biliyordu ama Milena'nın yalnız olmadığını da biliyordu. Bir toplu mezar hazırlamışlardı. Bir yoksul mezarı değildi - bu bir para meselesi değildi. Tamara bundan bahsederken, sanki çocuklarının gittiği okulla böbürlenirmiş gibi, her zaman bunu belirtirdi. O kadar çok sayıda insan ölmüşse, işlerin çabucak halledilmesi gerekirdi, hepsi bu kadardı. Belki Stasik'in cesedi de aynı mezarın dibindeydi, böyle olmasını ümit etmek tuhaftı.</p>
<p>"Yani yalnızca sen ve Luka kaldınız?"</p>
<p>"Bir süreliğine. Sonbaharda Vitya bana yazıp ortamın güvenli olduğunu bildirdi. Saklamaya çalışıyordu, ama sadece yazısından bile onun değişmiş olduğunu tahmin edebiliyordum. Konu sadece Milenoçka ve Stasik değildi; şehirde çok fazla insanın öldüğünü görmüş olmalıydı." "Böylece Petersburg'a geri mi döndün?"</p>
<p>Tamara başını salladı. "Olabildiğince çabuk."</p>
<p>"Vitya nasıldı?"</p>
<p>"Ölmüştü." Bütün konuşma boyunca Tamara ilk kez duygularının sesine sızmasına izin verdi ve sözleri kendisine bir ağıt gibi geldi. Kendine hâkim olabilmek için derin bir nefes aldı. "Koleradan değil, doğrudan ondan değil. Cinayetti, bu kadar basit. Hastalarından biri - para almadan tedavi ettiği bir köylü Vitya'nın parasının olduğunu düşünmüş. Biz geri dönmeden birkaç gün önce onu bıçaklamış." Özgürlük, öldürme özgürlüğüydü.</p>
<p>"Adamı yakaladılar mı?"</p>
<p>"Tanrı yakaladı. O gerçekten hastaydı ve ölmesi bunun kanıtı oldu. Vitya onu kurtarabilirdi."</p>
<p>"Lukan vardı," dedi Raisa. Sesinde teselli edici bir ifade yoktu.</p>
<p>"Hayır, Luka da öldü." Bu bir yalandı; bal gibi yalandı ama kimse sorgulamamıştı. Tamara buna neredeyse kendisi de inanıyordu veya bunu yapabilmeyi diliyordu.</p>
<p>"Tanrım," diye mırıldandı Raisa.</p>
<p>"Aynı şeyi, hatta daha da kötüsünü, yaşayan binlerce insan var," dedi Tamara.</p>
<p>"Köylüler," dedi Raisa.</p>
<p>Bu doğruydu; hastalıklar ve kıtlık, serfleri her zaman daha fazla vururdu. Özgürlük bunu değiştirmezdi. Özgürlük, ölme özgürlüğüydü. Raisa, onların buna dayanmaya alışacağına dair ortak görüşü ifade etti. Onlar alışırsa, Tamara da alışırdı.</p>
<p>Tverskaya Caddesi'nden Degtyarniy Yolu'na saptılar. Rüzgâr hafiflemiş ve pencerelerdeki lambaların aydınlığında hafif hafif kar atıştırmaya başlamıştı. Ama tutmayacaktı.</p>
<p>"Sonunda evdeyiz," diye mırıldandı Tamara, sonra bir an söylediği şeyi düşündü. Ev olarak adlandırdığı, koşullar nedeniyle veya kendi isteğiyle ayrılmak durumunda kaldığı çok yer vardı. On haftadır oraya gitmemişti ve onun ev olduğunu düşünmek kendisini şaşırtmıştı. Raisa'ya bakıp gülümsedi. Raisa'nın yüzü tuhaftı, fakat bir şey söylemedi.</p>
<p>Tamara ancak sokak kapısına yaklaşıp bir görevli olmadığını ve kapının ardına kadar açık olduğunu gördüğü zaman bir şeylerin yolunda olmadığını anlamaya başladı.</p>
<br/>
<p>İçeri girdiklerinde Nadya Vitalyevna ağlamak üzereydi. Merdivenlerin tepesindeki, kızların çoğunun odasına açılan sahanlıkta duruyordu. Tamara ve Raisa birkaç saniye içinde onun yanına çıktılar ve kız kendisini Tamara'nın kollarına attı.</p>
<p>"İrina Karlovna," dedi, pürüzlü sesiyle.</p>
<p>"Ne oldu ona?" diye sordu Tamara.</p>
<p>"Kapısı kilitli. Cevap vermiyor."</p>
<p>"Burada olmadığını mı söylüyorsun?" diye tahmin etti Raisa.</p>
<p>"Hayır," dedi Nadya. "İçeri girdiğini gördüm."</p>
<p>"Neden yedek anahtarı kullanmadın?" diye sordu Tamara.</p>
<p>Nadya burnunu çekti ve gözlerini Tamara'dan ayırıp Raisa'ya, sonra tekrar Tamara'ya baktı.</p>
<p>"İçeri girmek için bendekini kullanabiliriz," dedi Raisa, kızın sessizliğine öfkelenerek. İki odayı birbirine bağlayan kapıyı kullanmak Tamara'nın aklına gelmişti, fakat Raisa konuşurken kendi kapısının kolunu denedi, ama başarılı olamadı.</p>
<p>Tamara Nadya'ya döndü. "Anahtarlar nerede?" diye ısrar etti.</p>
<p>"İrina benden onları istedi," diye hıçkırdı Nadya. "Yapmamam gerektiğini biliyordum. Belki cevap verir ya da siz gelirsiniz ümidiyle yarım saattir onun kapısıyla evin kapısı arasında mekik dokuyorum."</p>
<p>Tamara koşarak merdivenlerden inip kendi odasına gitti. Oradan bütün kapıların anahtarlarının bulunduğu anahtar destesini alıp tekrar yukarı koştu. Nadya ve Raisa bekliyorlardı.</p>
<p>"Müşterisi var mıydı?" diye sordu Tamara.</p>
<p>"Bir yüzbaşı geldi ve onunla görüşmek istedi," dedi Nadya. "İşte o zaman kapıya cevap vermedi."</p>
<p>"Yüzbaşı nerede şimdi?"</p>
<p>"Bilmiyorum. Onu tanımıyorum. Kalmadı."</p>
<p>"Buna bahse girerim," diye mırıldandı Raisa.</p>
<p>Kapıya gelmişlerdi. Tamara anahtarı kilide soktu. Nadya içeri girmeye hazır bir halde yanında duruyordu, fakat Raisa içeride neyle karşılaşabileceklerini bilgece tahmin ederek, geride kaldı. Tamara önce Nadya'ya sonra ona baktı, Raisa kızın elini tutup onu biraz geri çekti. Tamara anahtarı çevirdi ve kapıyı açtı.</p>
<p>Aynalar işe yaramadı. Kapıdan dolayı Tamara yatağı hemen göremedi, hatta odaya girdiği zaman bile ancak gözucuyla görebildi. Ama Tamara, İrina'nın çok sevdiği aynalarda, tıpkı genç kadının istemiş olduğu gibi, yatağın üzerinde yatan şeyi tekrar tekrar gördü.</p>
<p>Bu, hangi görüş açısının modelinin güzelliğini tam manasıyla yansıtacağına karar veremeyen bir sanatçının o modelin hazırlık niteliğinde bir dizi eskizini yapmasına benziyordu. Ama aynalar sahneyi tam, canlı renkleriyle gösterebilme avantajına sahipti.</p>
<p>Bazı açılardan İrina başını ağırbaşlı bir biçimde yana eğmiş gibi görünüyordu.</p>
<p>Diğer açılardan bakıldığında ise, bacakları, vücudunun geçimini sağlayan ve yüksek olasılıkla ölümüne neden olan yerleri görülecek şekilde aralanmış bir şehvet düşkününe benziyordu. Ama asıl dikkati çekenler, onun sessiz ve soluk yüzünün, Tamara'ya bakan ve onu tanımayan gözlerinin izlendiği yansımalardı. Tamara'nın baktığı yerde, o genç ve çocuk görünümlü yüzün hemen altında, çeneyle köprücükkemiğinin arasında, insan postuna bürünmüş bir canavarın genç kadının bir zamanlar son derece zarif olan boynunda yırtarak açtığı geniş, kıpkırmızı bir yarık vardı. Tamara'nın odada başka bir yere bakarak bu kanlı tabloyu görmekten kaçınma şansı yoktu.</p>
<p>Dışarıdan Raisa'nın, "Hayır!" diye bağırdığını duydu ve Nadya'nın yanına gelmiş olduğunu fark etti. Kız aynalara hiç bakmadan, doğrudan yatağa döndü.</p>
<p>Odayı dolduran düzenli, acı dolu çığlıklar Tamara'ya bir lokomotifin düdüğünü hatırlattı.</p>
</body>
</html>