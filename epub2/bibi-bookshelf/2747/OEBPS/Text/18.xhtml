<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>

<link href="../Styles/ey1.css" type="text/css" rel="stylesheet"/>
</head>
<body>
<h1>18</h1>
<p>Kapı çalınınca Tamara daldığı düşüncelerden sıyrıldı. Mart'ın büyük kısmını ve bütün Nisan ayını âşığı grandükün düzensiz, fakat seyrek olmayan davetlerini bekleyerek Petersburg'da geçirdikten sonra, birkaç haftadır artık Moskova'daydı. Buradaki görevlerini ihmal etmişti, fakat Yudin şikâyet edemezdi. O, Konstantin'in sevgilisine ne fısıldadığını öğrenmeye, Konstantin de Yudin ve onun gibilerin bunları duymasını sağlamaya can atıyordu. İki konu özellikle önemliydi. Birincisi, Çar Aleksandr'ın tarihe serfleri özgürlüğüne kavuşturan adam olarak geçmeye kararlı olmasıydı. Yudin olağan itirazları dile getirmiş ve I. Aleksandr'ın da bir zamanlar aynı şeyi istemiş olduğunu ileri sürmüştü. Tamara ona sadece kardeşinin aktardığı kadarıyla bu yeni Aleksandr'ın ne kadar kararlı olduğunu iletebilirdi. Yudin, Tamara'nın onların ciddi olduğu konusundaki kanaatini kabullenmişti, ama amaçlarını gerçekleştirebileceklerinden kuşkuluydu.</p>
<p>İkinci konunun kapsamı daha mütevazıydı, o yüzden de amacına ulaşması olasılığı daha yüksekti. Dekabristler affedilecekti. Bu, taç giyme töreni sırasında ilan edilecekti, yalnızca üç ay vardı. Bunun anlamı Tamara ve Yudin için aynıydı: Aleksey İvanoviç Danilov, Batı'ya geri dönecekti. İkisinin de ona soracakları sorular vardı.</p>
<p>Sonunda Konstantin, Tamara'yı evine yollamıştı. Kardeşinin talimatları doğrultusunda Avrupa'ya elçi olarak gitmek üzere Petersburg'dan ayrılması gerekiyordu. Son kez buluşma şansını bulamamışlardı ve belki de böylesi daha iyiydi. Konstantin yazdığı mektupta Tamara'ya tekrar bir araya geleceklerini vaat ediyordu. Tamara onun samimiyetinden kuşku duymuyordu, fakat kaderin, ağzını açmasına bile fırsat vermeden, Konstantin konumundaki bir adama nasıl oyunlar oynayabileceğini biliyordu.</p>
<p>Kapı tekrar çaldı. İsak'ın ağır elini tanımak kolaydı, fakat bu yeni tacizin aciliyetinden kaçmanın çaresi yoktu.</p>
<p>"Evet?" diye bağırdı Tamara.</p>
<p>Kapı açıldı ve tam beklediği gibi İsak'ın geniş, aptal ve samimi yüzü göründü. Alışkanlığı gereği bir şey söylemedi, fakat kaşlarını çatış biçimi Tamara'ya kendisine bir yerde ihtiyaç duyulduğunu anlatabiliyordu. Tamara en sevdiği koltuktan kalkıp keyfini çıkarmak istemiş olduğu votkasını başına dikti ve İsak'ın arkasından salona yollandı.</p>
<p>Salonda bastonunu sabırsızca çizmesine vurarak etrafı inceleyen uzun boylu, tedirgin ve biraz çocuksu görünen adamı hemen tanıdı. Bu Dimitriy Alekseyeviç'ti. Önceki sonbaharda Yegorov'un lokantasında tanıştıklarından beri birkaç kez karşılaşmışlardı ve bunlar genellikle Dimitriy'in Raisa'ya sıkça yaptığı ziyaretlerin başlangıcına veya sonuna denk gelmişti. Böyle zamanlarda Dimitriy hep onunla karşılaştığı için utanıyor olduğu izlenimini vermişti. Bu, müşteriler için alışılmadık bir şey değildi, fakat Dimitriy'in güvensizliğini yalnızca onun yamndayken göstermesi tuhaftı. Tamara, Raisa'dan onun karakteriyle ilgili bir fikir oluşturabilecek kadar şey öğrenmişti. Binbaşının Tamara'nın meslektaşına bayağı kapılmış olduğu şüphe götürmezdi. Raisa'nın tavrına gelince -her zamanki gibi— anlamak daha zordu.</p>
<p>Dimitriy hafifçe eğildi ve Tamara'ya gülümsedi. "İyi akşamlar, Tamara Valentinovna."</p>
<p>"İyi akşamlar, Binbaşı Danilov," diye cevap verdi Tamara, kendisini niye salona çağırmış olduğunu anlamak için salonda gözleriyle İsak'ı ararken. Dimitriy ona doğru bir adım yaklaştı.</p>
<p>"Affedersiniz," dedi. "Sabırsız davrandım. Fakat Raisa beni bekliyordu."</p>
<p>"Birazdan burada olacağına eminim." Bütün kızlar arasında kendini bir saatin kontrolüne en az bırakan kişi Raisa'ydı.</p>
<p>"O burada," Dimitriy'in ses tonu tam bir otokontrol örneğiydi, "ama bana meşgul olduğunu söylediler." Tamara onda babasını görmeye çalıştı. Aleksey'in tutuklandıktan sonra aylar boyunca süren sorgulama ve işkenceye dayanmasını sağlayan şey aynı otokontrol olabilir miydi? Tamara yalnızca bir parçasını okumuştu, ama hikâyenin bundan biraz daha fazla olduğunu biliyordu. Tamara'nın Aleksey'i motive eden şeyi anlaması zor değildi: oğlunu kurtarma isteği. Ama Aleksey'in Dimitriy'in bir Dekabrist olmadığı yönündeki ısrarının yalan olduğundan emindi. Dimitriy'in burada durmuş ucuz bir fahişeyi ziyaret etmek üzere sırasını bekleyen bir adam haline gelmiş olması onu gururlandırır mıydı? Belki de bununla değil; ama Tamara genel olarak onun oğluyla gurur duyacak olduğunu biliyor ve başka bir olasılığı düşünemiyordu bile.</p>
<p>Daha acil olan soruna gelince: Dimitriy kim olursa olsun, Raisa'nın önceden yapılmış bir rezervasyonu göz ardı etmiş olması önemli bir meseleydi. "Gidip bakacağım," dedi Tamara. "Ama herhangi bir söz veremem."</p>
<p>Merdivenleri çıkmaya başlarken aşağı inmekte olan Nadya Vitalyevna'yla karşılaştı. Tamara arkasına göz atıp Dimitriy'i kontrol etti ve duyulmaması için alçak sesle konuşmaya başladı.</p>
<p>"Raisa'nın yanında kim var?" diye sordu.</p>
<p>"İki kişi var/'diye fısıldadı Nadya.</p>
<p>"İki mi?" Müşterilerden böyle bir teklif gelmesi tuhaf veya nadir rastlanan bir şey değildi. "Tanıdığımız kişiler mi?"</p>
<p>Nadya başını salladı. "Deniz subayları."</p>
<p>"Başka birine gidemezler miymiş?"</p>
<p>"Özellikle onu istediler. Raisa'ya söylediğimde pek hevesli görünmedi, ama onlara bir göz attıktan sonra tamam dedi."</p>
<p>Tamara çıkmaya devam edip merdiven sahanlığına ulaştı, sonra Raisa'nın odasına doğru yürüdü. Elini kaldırdı, fakat kapıyı çalmadan önce durup dinledi. Ses gelmiyordu. Kapıyı hafifçe tıklattı, sonra biraz bekleyip daha kuvvetli vurdu. Hâlâ cevap yoktu. Raisa'ya seslendi, sonra kapı tokmağını tuttu.</p>
<p>Kapı kilitliydi.</p>
<p>Tamara'nın aklına -bunun hemen yanındaki odada-İrina Karlovna'nın cesedini bulduğu gün geldi. Böyle bir şeyin tekrarlanmasına dayanamazdı. Elindeki desteyi karıştırıp odanın anahtarını buldu. Kilide soktu, fakat içeri itemedi. Kilidin diğer tarafında bir anahtar vardı. Odaya girmenin tek yolu bu değildi. Tamara koridorda yürüyüp eskiden İrina'nın olan, fakat şimdi Sofya Semyonovna'nın kullandığı odanın kapısının önüne geldi. Kendisi aşağıda müşteri bekliyordu. Kapıyı açıp içeri girdi.</p>
<p>Aynaları indirme zahmetine girmemişlerdi, Sofya da onlara İrina kadar tutkundu. Tamara ne zaman içeri girse, yatağı yansıtan ve orada yaşadığı dehşeti hatırlatan aynalara bakmaktan kaçınırdı. Ama bu defa oyalanacak zamanı yoktu. Doğrudan odanın diğer ucuna, Raisa'nın odasına bağlanan kapıya doğru yürüdü. Önünde diğer bir kilit daha vardı ve bir anahtar daha gerekti, sonunda o engeli de aştı ve orada olduğunu bildiği üçüncü kapıya ulaştı.</p>
<p>Duvar burada kalındı ve iki oda arasındaki boşluk bir koridor olarak düşünülmüştü, fakat eni boyundan daha uzundu. İçeride sadece bir kişinin ayakta durabileceği kadar bir yer vardı ve her iki tarafındaki kapılar kilitliydi. Tamara'nın son kapıyı açması birkaç saniyeden uzun sürmedi. Elini çizmesine uzatıp bıçağını çekti ve dehşet verici bir şeyle karşılaşacağı beklentisiyle bir an nefesini tuttu. Sonra Raisa'nın odasına daldı.</p>
<p>Üç çift göz onu izliyordu. Raisa sırtını duvara dayamış yatakta oturuyordu ve ellerini göğsüne doğru çektiği dizlerinin önünde kavuşturmuştu. Bir şeylerin yolunda gitmediğini gösteren tek şey gözlerindeki korku ifadesiydi, (ki müşteri kayıtsız görünüyordu. Nadya'nın dediği gibi ikisinin de üzerinde denizci üniforması vardı. Daha uzun boylu olanı -bir teğmendi- bir koltuğa oturmuş, uzun bacaklarını yatağın üstüne kaldırmıştı. Tamara'ya daha yakın olan diğeri aynası olmayan makyaj masasına yaslanmıştı. O bir <i>miçman</i>'dı.</p>
<p>"Ne oluyor?" diye sordu Tamara, dikkatleri elinde tuttuğu bıçaktan uzaklaştırmaya çalışarak.</p>
<p>"Raisa Styepanovna şöhretinde bir kadının odasında iki erkeğin bulunması ma?" diye sordu oturan adam. "Sanırım en soylu hayal gücüne sahip olan biri bile bundan doğru sonucu çıkarabilir." Bir an başını çevirip Raisa'ya baktı ve Tamara onun gergin boyun kaslarını gördü. Raisa'nın yüzündeki dehşet ve tiksinme ifadesi değişmedi. Adam tekrar Tamara'ya döndü. "Tabii bize katılıp sayıları eşitlemek istemiyorsanız," diye ekledi.</p>
<p>Tamara arkasındaki kapıya yakın durmanın kendisi için tek kaçış olanağı olacağını bilerek hareketsiz kaldı. "Neden siz ikiniz hemen buradan gitmiyorsunuz?" diye sordu.</p>
<p>Onların müşteriden başka bir şey olduklarını varsaymak için hâlâ somut bir neden yoktu, fakat Tamara sezgileriyle bir şeylerin yolunda gitmediğini fark etmişti. Teğmen arkadaşına bakıp omuz silkti ve gitmek istermiş gibi harekete geçti.</p>
<p>Tamara'nın sonraki anları algılaması zor oldu. <i>Miçman</i> makyaj masasının yanından fırlayıp olağanüstü bir hızla onun arkasına geçti. Tamara arkasındaki kapının çarpılarak kapandığını duymadan önce onun hareket ettiğini bile görememişti. Adamın eli bir anda boynuna dolanıverdi. <i>Miçman</i> kendisini odanın ortasına doğru çeker, o da ayaklarıyla adamı tekmelemeye çalışırken birkaç saniye nefes alamadı. Sonra adam onu yatağa, Raisa'nın yanına fırlattı ve arzulu bakışlarla yanına yaklaştı. Kolayca satın alabileceği bir şeyi zorla ele geçirmeyi tercih eden bir adama benziyordu. Bir saniye sonra Tamara'nın üzerindeydi ve kadın onun kötü kokan sıcak nefesinin yanağını yaladığını hissetti. Her iki adamın da fark etmemiş göründüğü bıçağını daha sıkı kavradı.</p>
<p>"Dur!" Bu emir yatağın ayak ucunda duran teğmenden gelmişti. Etkili oldu ve adam, yüzü Tamara'nınkinden birkaç santim uzakta, aniden durdu.</p>
<p>"Kim bu?" diye sordu teğmen, Raisa'ya hitap ederek.</p>
<p>"Kimse," dedi kadın.</p>
<p>Adam, söylediği şeyi tartmaya çalışır gibi genç kadına baktı.</p>
<p>"O zaman o senin," dedi teğmen diğer adama.</p>
<p><i>Miçman</i> tekrar Tamara'ya dönüp, cildine bastırmak üzere dudaklarını araladı. Gözleri karşılaştı. Tamara kendi gözlerinin nefretle dolu olduğunu biliyor, fakat bunun korku olarak yorumlanacağından çekiniyordu. Adam, Tamara'nın daha önce birçok kez görmüş olduğu şehvet ifadesinin dışında, bir zafer hissini de dışa vuruyordu. Onu harekete geçiren dürtü, Tamara'nın bedenine karşı duyduğu arzudan çok kadının buna karşı hiçbir şey yapamıyor olmasıydı. Bu, Tamara'ya çok yıllar önce Prens Laryonov'un gözlerinde görmüş olduğu ifadeyi anımsattı.</p>
<p>Laryonov sonunda hatalı olduğunu öğrenmişti. Bugünse bu ders daha çabuk verilecekti.</p>
<p>Tamara bıçağını bütün gücüyle adamın sol yanağına saplayıp aşağı doğru çekti. Bıçak, adamın dilinin alt kısmından boğazına, âdemelmasının arkasına kadar ulaştı. <i>Miçman</i> doğrulmaya çalıştı, fakat Tamara bu işi bıçağına sıkıca yapışacak kadar iyi biliyordu ve adam geri çekilirken yanağı dudağının köşesine kadar yırtıldı. Tamara'nın üstünde diz çöker gibi oturmuş elini boğazındaki yaranın üstüne bastırıyor, ama parmaklarının arasından sızıp koluna damlayan kanın akmasına engel olamıyordu. Tamara bacaklarıyla adamın altından kurtulmaya çalışarak kendini yatağın başına doğru geri çekti ve hemen aşağı indi. Teğmen kımıldamamıştı ve Tamara'nın arkadaşının vücudunda açtığı yaradan etkilenmişe benzemiyordu. Bıçak hâlâ Tamara'nın elindeydi.</p>
<p>"Git yardım çağır, Raisa," dedi Tamara. "İsak'ı bul. Dimitriy de aşağıda." Raisa kımıldamadı. "Hemen," diye seslendi Tamara.</p>
<p>"Raisa Styepanovna'nun bu tip bir davranışın abes olacağını kavramış olduğunu sanıyorum."</p>
<p>"Arkadaşın bunu o kadar abes bulmamıştır," dedi Tamara, elindeki bıçağı teğmene doğrultmuş, kapıya yanaşmaya çalışırken.</p>
<p>"Onu gafil avladığını kabul etmek zorundayım, ama bir dahaki sefere bu kadar aptalca davranmayacak." "Onun için bir dahaki sefer olacağını sanmıyorum." "Gerçekten mi?" Teğmen konuşurken Tamara'yı tekrar aynı şeyi yapmaya davet edercesine arkadaşına döndü. Tamara bunun kendisinin dikkatini dağıtmak için yapılmış bir numara olduğunu tahmin ederek sol tarafa doğru kaçamak bir bakış fırlattı, fakat gördüğü şey karşısında başka bir yere bakmasının imkânsız olduğunu anlaması uzun sürmedi.</p>
<p><i>Miçman</i>'ın eli hâlâ kanlar içindeydi, fakat yana düşmüş olduğundan şekilsizleşmiş yüzü açıkça görülebiliyordu. Olağanüstü olan şey işte tam oradaydı. Şu anda yara Tamara'nın onu açmış olduğu andakinden çok daha iyi durumdaydı. Adamın yüzünün yarısı çenesinden aşağı sarkacak yerde, şimdi dudakları bile eski haline gelmişti. Olup bitene şahitlik edercesine, yanağında hâlâ bir delik vardı. Tamara o delikten adamın dişleri boyunca uzanan dilini görebiliyordu. Dil arada bir kanlı delikten dışarı çıkar gibi oluyordu, fakat bu giderek zorlaştı ve sonunda imkânsız hale geldi, çünkü yırtık bıçağın ilk girmiş olduğu yerde koyu renkli bir çember haline gelinceye kadar toplanıp büzüştü ve en sonunda tamamen kayboldu.</p>
<p>Tamara çığlık atmak için ağzını açtı. Bu içgüdüseldi ama aynı zamanda da kendisini duyabilecek birine yönelteceği bir yalvarış olacaktı. Boğazına bir yumruk düğümlendiği anda teğmenin onlara kimsenin yardım edemeyeceğini söylemiş olduğunu hatırladı ve adamın ne kastetmiş olduğunu anlamaya başladı.</p>
<p>Tamara tek ses bile çıkaramadan bir el ağzını kapattı; diğeriyse eline vurup bıçağını yere düşürttü. Teğmen kendi yenilmezliğine tam güvenmiyor gibiydi. Tamara'nın kulağına, "Bu defa sürpriz yok," diye fısıldadı. Sonra bir elini göğüs kafesinin etrafına dolayıp, diğeriyle de çenesini yukarı kaldırarak Tamara'yı sıkıca tuttu, fakat Tamara bu sırada    <i>Miçman</i>'ın aynı şehvetli sırıtışla kendisine doğru yaklaştığını göremiyordu.</p>
<p>"Buyur bakalım." Tamara teğmenin kendisine hitap etmediğini biliyordu.</p>
<p>İşte tam o anda kapı paramparça oldu.</p>
<br/>
<p>Dimitriy yanlış düşünmüş olmayı ümit etmişti ama artık hiç şüphesi yoktu. Nadya Vitalyevna'yla konuştuğundan ve birkaç dakika sonra da Tamara'yla konuşurken iki deniz subayının Raisa'nın odasına gitmiş olduğunu duyduğundan beri Dimitriy en kötü olasılıktan korkmuştu. Savaş bittiğinden beridir Moskova'da yeterince deniz subayı vardı ve masum bir açıklama bulmak kesinlikle mümkündü, ama Dimitriy bir şekilde anlamıştı. Sonra Nadya onlardan birinin ne kadar uzun boylu olduğundan bahsetmişti; Dimitriy kadar uzundu bu adam.</p>
<p>Kapıya abanırken kullandığı omzu acıyordu. Birden fazla kez yüklenmesi gerekeceğini düşünmüştü, ama bir tür tutku onun bütün gücünü kullanmasını sağlamıştı. Bastonunu sıkıca tutmayı başarabilmişti. Ona ihtiyacı olacaktı, ama ayakta durmak için değil.</p>
<p>"Bırak gitsin, Tolya," dedi.</p>
<p>Diğerleri gibi Tamara'yı tutan ve onu İgnatyev'e ikram eden Tyeplov da Dimitriy'in odaya böylesine bir gümbürtüyle dalması karşısında donup kalmıştı. Dimitriy'in aklına Sivastopol'daki terk edilmiş evde onları kurbanlarıyla birlikte gafil avladığı gün geldi.</p>
<p>O zamanlar onun gözleriyle kendisine ne anlattığını hiç anlayamamıştı. Ama en azından şu anda bunu yalın bir şekilde görebiliyordu. Onun peşine düşüp Moskova'ya kadar takip etmiş, burada ondan orada aldıklarından daha fazlasını alamayacaklarını fark ederek tehditlerin Dimitriy'in fikrini değiştireceği ümidiyle Raisa'nın üstüne yürümüşlerdi. Tamara sadece onların yoluna çıkan masum bir kişiydi, onun Dimitriy için taşıdığı anlamı tahmin etmeleri mümkün değildi. En azından şu anda yatakta oturan Raisa emniyetteydi. Dimitriy ona kısa bir bakış fırlattı, fakat savunmasını bir saniyeliğine bile ihmal etmemesi gerektiğini biliyordu.</p>
<p>Tyeplov, Tamara'yı bırakıp ondan bir adım uzaklaştı. İgnatyev saldırmaya hazır bir durumda olduğu yerde kaldı. Aralarında duran Tamara her ikisi için de kolay bir av teşkil ediyordu. Dimitriy, önce oğlunun ve şimdi de kızının hayatına bir <i>vurdalak</i> soktuğu için babasını sessizce lanetledi. Ama bu Aleksey'in suçu değildi; en azından işin bu kısmı. Tamara'nın ve Raisa'nın şu anda içinde bulundukları tehlike için suçlanacak bir tek kişi -bir tek insan- varsa, o da Dimitriy'in kendisiydi.</p>
<p>"Buraya gel, Tamara," dedi.</p>
<p>Tamara itaat etti ve gözlerini iki canavardan bir saniye bile ayırmadan geri geri yürüdü. Birkaç saniye sonra Dimitriy'in yanındaydı. Dimitriy bastonunu sol eline aldı ve sağ elini Raisa'ya doğru uzatıp ona dokunduğu zaman vücudu ürperdi. Genç kadının ayağa kalkmasına yardım etti.</p>
<p>"Bu meselenin onlarla ilgisi yok, Tolya," dedi sakin bir sesle. "Bu seninle benim aramda. Bırak gitsinler, sonra da konuşalım."</p>
<p>Tyeplov cevap vermedi.</p>
<p>Aslında Dimitriy'in konuşmaya pek niyeti yoktu. Eğer becerebilirse, bu gece bu iki vampirin ölümü onun elinden olacaktı. Kendisini rahat bırakmaları için onlara bir şans vermiş, onlar da bunu dikkate almamışlardı. Dimitri onlar ortadan kalkmadıkça asla özgür olamayacağını biliyordu.</p>
<p>"Gidin buradan," dedi Dimitriy, iki kadına başıyla kapıyı işaret ederek.</p>
<p>"İsak'ı getireceğim," dedi Tamara.</p>
<p>"Hayır!" diye haykırdı Dimitriy. "Onu buradan uzak tut. Birkaç dakika sonra yanınıza geleceğim, bana inan." Raisa ve Tamara birbirlerine baktılar, fakat bir şey söylemediler. Kapıya doğru yürümeye başladılar.</p>
<p>"O kalıyor," dedi İgnatyev. Tyeplov ona kızgın bir bakış fırlattı, fakat çok geçti.</p>
<p>İgnatyev odayı iki adımda geçip, söylediği şeyi daha yüksek sesle tekrarladı. Elini kadınlara doğru uzattı, fakat Dimitriy onun Tamara'ya mı, yoksa Raisa'ya mı uzandığını anlayamadı. Tepkisi içgüdüseldi. Tek hareketle kılıcını çekip İgnatyev'in bileğine indirdi. İgnatyev geri çekilip kolunu kaldırdı. Yalnızca birkaç tendona ve bir parça deriye asılı olan eli kolunun ucunda sallanıyordu. Tyeplov bir anda hareketlenip onlara doğru yaklaştı. Dimitriy hızlı davranması gerektiğini biliyordu.</p>
<p>Kılıcını bir yana atıp bastonunu tekrar sağ eline aldı ve ucunu sol eliyle tutup hafifçe çevirdi. Kolayca çıkan başlığın arkasından, Dimitriy'in Kırım'dan geri dönerken yaptığı uzun yolculuk sırasında -gelmemesi için dua ettiği, ama yine de geleceğini bildiği bugün için- yontmuş olduğu keskin, ahşap uç göründü.</p>
<p>İgnatyev oldukça hazırlıksız yakalandı. Dimitriy'in saldırısı, kazamatta Wieczorek'le olan dövüşte olduğu gibi bilinçsizce ve körlemesine hamleler yaptığı bir saldırı değildi. Hamlesi, Sainct-Didier'nin<a id="dipnot044" style="vertical-align: super;" href="../Text/dipnotlar.xhtml#sonnot044">[1]</a> ders kitabından alınmış gibi hızlı ve kesindi. İnce ahşap baston yukarıya doğru hafif bir açıyla tam Dimitriy'in daha önce planlamış ve gözünde canlandırmış olduğu gibi beşinci ve altıncı kaburganın arasından geçip rakibinin kalbine saplandı.</p>
<p>Vücudu bütünlüğünü yitirirken İgnatyev'in yüzü donup kaldı; üstüne bir hayret ifadesi yerleşecek kadar bile zaman geçmemişti. Dimitriy ondan geriye kalanların yavaş yavaş yere çöküşünü izleyerek vakit kaybetmedi, bastonunu geri çekip Tyeplov'a döndü.</p>
<p>"Bir daha karşılaşırsak seni öldüreceğimi söylemiştim," dedi Dimitriy. Bunu söylemiş olduğu sırada, gerçekten ciddi olup olmadığını bilmiyordu. Ama artık şüphesi yoktu. Eğer Tyeplov onu rahat bırakmış olsaydı, Dimitriy'in ona yönelttiği arkadaşlık duygusu -ve sevgi- kısmen ayakta kalabilirdi. Ama onun peşine düşüp buraya kadar gelmesi ve Raisa'yı pazarlık aracı olarak kullanmaya çalışması çok fazlaydı.</p>
<p>"Bunun seninle bir ilgisi yok, Mitka," diye cevap verdi Tyeplov.</p>
<p>Dimitriy güldü. Kendisini kafasına koyduğu şeyi yapmaktan alıkoyacak bir şeye izin vermesinin aptallık olacağını biliyordu, içinin derinliklerinde onu hâlâ bu mahluka bağlayan bir şey vardı.</p>
<p>"Hiçbir zaman olmadı," dedi. "Şimdi beni ele geçirmek için Raisa'yı kullanıyorsun, fakat beni yalnızca senin kadar çürümüş bir canavardan intikam alabilmek için istedin."</p>
<p>"Bizim intikam almak istememiz yanlış mı?"</p>
<p>Dimitriy tekrar güldü. "Biz mi?" diye alay etti, söyleyeceklerini vurgulamak ister gibi. "Artık 'biz'diye bir şey yok, Tolya. Wieczorek çoktan öldü. Artık İgnatyev de yok." Dimitriy konuşurken bile hesaba katılmamış bir isim daha olduğunu fark etti. Bu bilgiyi Tyeplov'un vereceğini ümit ederek bir an durdu, ama vampir Dimitriy'in söylediği şeyleri kabul eder gibi sustu. Dimitriy doğrudan sormak zorunda kaldı. "Mihaylov'a ne oldu?"</p>
<p>Bunu söylediği anda Dimitriy, Tyeplov'un tavrında onu daha az tanıyan birinin fark edemeyeceği bir değişiklik olduğunu fark etti.</p>
<p>"Mihaylov mu?" diye sordu <i>Vurdalak.</i></p>
<p>"Evet o. Öldü mü, yoksa sadece seni terk mi etti?"</p>
<p>"İkisi de değil." Tyeplov'un dudaklarında bir gülümseme belirdi.</p>
<p>"Peki, nerede?"</p>
<p>"O..." -Tyeplov'un gülümsemesi bütün yüzüne yayıldı ve bakışları Dimitriy'in yüzünden omzunun üzerine doğru kaydı- "senin tam arkanda."</p>
<p>Tyeplov konuşurken Dimitriy, arkasındaki parçalanmış kapının tahtalarını çıtırdatan ağır ayak sesini duymuştu. Elinde bastonuyla tekrar öldürmeye hazır bir şekilde aniden arkasına döndüğü anda, evde çalışan kadınları korumakla görevli İsak'ı buldu karşısında.</p>
<p>Tam o anda parçalanan cam ve tahta sesleri duydu. Hızla döndü, fakat Tyeplov bir saniye içinde pencereden caddeye atlayıp kaçmıştı bile. Dimitriy iki adımda parçalanmış pencerenin yanına geldi ve tıpkı Sivastopol'daki o berbat gecede olduğu gibi yine Tyeplov'un karanlıkta kayboluşunu izledi.</p>
<br/>
<p>"<i>Vurdalak</i>'lar!"</p>
<p>Tamara güldü, fakat bu içgüdüsel bir tepki, batıl inançlara karşı bir savunmaydı. Raisa'nın yüzünde de benzer bir tepki gördü. Yelena Vadimovna'yla Valentin Valentinoviç çocukken Tamara'ya    ilgili öyküler</p>
<p>anlatmışlar, ama ikisi de onların gerçek olabileceğine ilişkin en ufak bir sebep bile göstermemişlerdi. Onlar da Grimm, Perrault ve çocukların inanmaktan hoşlandığı, fakat gerçek olmadıklarını bildiği diğer masalların arasında kaynayıp gitmişti.</p>
<p>Ama görmüş olduğu şeyi inkâr etmesi mümkün değildi. İnsan eti olduğunu düşündüğü bir şeyi kesmiş ve gözlerinin önünde iyileştiğini görmüştü. Aynı şeyi Dimitriy mahlukun elini kestiği zaman da görmüştü. En ikna edici olan şey ise, ölen yaratığın bedeninin toza dönüşerek kaybolup gittiğini görmesiydi.</p>
<p>Tamara şahit olduğu şeyin dünya üzerindeki akılcı anlayışın gerçek olduğunda ısrar ettiği her şeye meydan okuduğunu reddedemezdi. Ama yine de o noktadan <i>vurdalak</i> düşüncesine kadar uzun bir yol vardı.</p>
<p>"Bunu neden söyledin?" diye sordu. Dimitriy ve Raisa ona şüpheyle baktılar. Tamara'nın ofisinde oturuyorlardı ve hepsinin elinde birden fazla kez doldurulmuş votka bardakları vardı. "Yani neden <i>o kelime</i>? Onlar insan değildi, bunu kabul ederim, fakat yeterince bilmeden hüküm veremeyiz. Sonuçta, kimsenin kanını içtiklerini görmedim." Tamara konuşurken bile <i>Miçman</i>'ın, bedeniyle ilgili olarak onun düşündüğünden çok farklı türden bir şehvetin peşinde olup olmadığını merak ediyordu. Tüyleri ürperdi.</p>
<p>"Bunu söylemek için çok iyi nedenlerim var. Bu, tesadüfi bir karşılaşma değildi. Onların neden Raisa'nın peşinde olduklarını sanıyorsun?"</p>
<p>Tamara'nın bunu düşünmeye fırsatı olmamıştı.</p>
<p>"Onu bana ulaşabilmek için bulmak istiyorlardı," diye devam etti Dimitriy. Ayağa kalkıp Raisa'nın yanına gitti ve ellerini tuttu. "Seni böyle tehlikeye attığım için çok üzgünüm, sevgilim." Raisa bir şey söylemedi, o Tamara'dan daha şaşkın bir durumdaydı. Dimitriy onu dudaklarından öptü, o da karşılık verdi. Dimitriy'de yarı yaşındaki bir adamın romantizminin izleri seziliyordu.</p>
<p>"Neden sen?" diye sordu Tamara.</p>
<p>"Babamın yüzünden." Dimitriy bir an sustu. "Toma, benden Aleksey İvanoviç'i anlatmamı istemiştin. Anlatayım. Her şey 1812 yılında, Bonaparte önlenemez bir şekilde Moskova'ya yürürken başladı."</p>
<p>Dimitriy fantastik öyküsüne başladı ve babasının Moskova'yı Fransızlardan kurtarmak için nasıl bir vampir grubunu topladığını, sonra da vampirlerin Fransızlar gider gitmez Ruslara dönüp onlardan beslenmeye başladıklarını anlattı. Canavarların Aleksey'in yoldaşlarını birer birer öldürdüğünü anlattı. Bunlar -Maksim Sergeyeviç, Dimitriy Fetyukoviç- Tamara'nın iyi bildiği ve annesinin, küçük kızın büyükbabasının kahramanlıklarını hatırlarken sıklıkla telaffuz ettiği isimlerdi.</p>
<p>Dimitriy'in anlattığı bir şey Tamara'nın aklında hep kalacaktı.</p>
<p>"Büyükbaban, Vadim Fyodoroviç, bir <i>vurdalak</i> tarafından öldürülmüş. Cesedini duvardaki bir çiviye asıp çürümeye bırakmışlar."</p>
<p>Tamara kaskatı kesildiğini hissetti, fakat Dimitriy'in hiçbir ayrıntıyı atlamaya niyeti yoktu.</p>
<p>"Ama Aleksey sonunda hepsinin üstesinden gelmiş, değil mi?" diye sordu Raisa, Dimitriy konuşmasını bitirdiğinde.</p>
<p>"On iki tanesinin. Ama başka vampirler de varmış, hâlâ varlar."</p>
<p>"1812 yılında öldürülen o kadın -Margarita Kirilovna- onu da bir vampir mi öldürmüş?" diye sordu Tamara.</p>
<p>"Babam bundan hiç bahsetmedi, ama kulağa mantıklı geliyor, özellikle de cesedi bulan oysa."</p>
<p>"Kadının ölüm şekli de anlam kazanıyor böylece," dedi Tamara. Sonra diğer yarayı hatırladı, Margarita'nın boynundaki değil, göğsündeki yarayı. "Sanırım baban onun ruhunu kurtarmaya çalışmış."</p>
<p>Dimitriy ona baktı, fakat açıklama yapmasını istemedi.</p>
<p>"Peki, o zamanlar kaç yaşındaydın?" diye sordu Raisa. "Beş mi?"</p>
<p>Dimitriy başını salladı. "Siz ikiniz de daha doğmamıştınız."</p>
<p>"Ve sonra 1825'te tekrar oldu," dedi Tamara. "O yıl içinde beş ölüm."</p>
<p>"1812'de çok daha fazlaydı, ama kayda geçmedi," dedi Dimitriy.</p>
<p>"Ve 1825'te baban bunlardan birine tanık oldu; Malyi Tiyatrosu'nun önünde."</p>
<p>"Ona ben de tanık oldum." İki kadın konuşurken Dimitriy'i izliyordu. "Babam en iyisinin beni bu işin dışında tutmak olduğunu düşünmüştü."</p>
<p>"Peki, ne oldu?" diye sordu Tamara.</p>
<p>"Kyeşa adında bir <i>vurdalak</i> vardı. Babamı buldu ve güneye giderken kendisini izlemesi için ona yem attı. Babam da peşine takıldı; onun hakkından geldiğini sanıyorum."</p>
<p>'Tam olarak bilmiyor musun?"</p>
<p>"Geri döndüğünde bana fazla bir şey anlatacak kadar zamanı olmadı. İsyan buna bir nokta koydu. Onu hiç hatırlamıyor musunuz?"</p>
<p>Tamara başını kaldırdığında Dimitriy'in soruyu ona sormuş olduğunu fark etti, ama isyanı neden hatırlaması gerektiğini tahmin edemedi.</p>
<p>"Ben mi?" dedi. "Ben kesinlikle Moskova'daydım. Ama sadece dört yaşındaydım."</p>
<p>"Ama Aleksey'le olan bağlantın..."</p>
<p>"Büyükbabam o zamana kadar çoktan ölmüştü." "Hayır, ben... dadın vasıtasıyla olan bağlantıyı kastetmiştim."</p>
<p>Dimitriy telaşlanmış gibiydi. Bu, Tamara'nın kafasını karıştırdı.</p>
<p>"Dadım mı?"</p>
<p>Dimitriy sustu, düşünceli gözlerle ona baktı, sonra konuşmaya başladı. "O ve Aleksey - onlar... birbirlerini tanıyorlardı. Hatırlamıyor musun?"</p>
<p>Tamara güldü. "Bir dadım olduğunu bile hatırlamıyorum. Adı neydi?"</p>
<p>Dimitriy yine sustu. "Ben... emin değilim. Önemi yok." "Peki, bu gece olanlar nedir?" diye sordu Raisa. "Neden geri döndüler?"</p>
<p>"Sivastopol'da beni buldular; bu akşam karşılaştığımız o ikisi -Tyeplov ve İgnatyev-, fakat başkaları da vardı." "Senden ne istiyorlardı?" diye sordu Raisa.</p>
<p>"Aleksey'in oğlunu istiyorlardı," dedi Tamara. Bu bir tahmindi, fakat mantıklıydı. "İntikam istiyorlardı, sonraki kuşaktan alacak olsalar bile."</p>
<p>"Bu doğru," dedi Dimitriy, "fakat nedeni o değil. İntikam almak istiyorlar, fakat benden değil, Cain adında bir adamdan. Aleksey'in bir defa kendilerine onu mağlup etmeleri için yardım ettiğini söylediler; Kyeşa onu Kırım'a getirdiği zaman."</p>
<p>"Onlara inandın mı?" diye sordu Raisa.</p>
<p>"Belki o zaman inanmıştım, ama şimdi inanmıyorum. Babam yanlışı doğrudan ayırt etmeyi bilirdi."</p>
<p>"Yani onları geri mi çevirdin?" diye sordu Tamara. Dimitriy başını salladı. "Onlardan birini öldürdüm." "Ama onlar seni öldürmediler."</p>
<p>"Bunun onlara ne yararı olurdu ki?"</p>
<p>"Karınları doyardı," dedi Tamara, bu yaratıkları hor görmeye ne kadar çabuk başladığına şaşırarak.</p>
<p>"Sivastopol'da yiyecekleri boldu," dedi Dimitriy.</p>
<p>"Peki, buraya neden geldiler?" diye sordu Tamara. "Raisa'dan ne istiyorlardı?"</p>
<p>"Sadece onun vasıtasıyla bana ulaşmaya çalıştıklarını tahmin edebiliyorum, ya kendilerine yardım etmemi sağlamak için son bir girişimde bulunmak istiyorlardı ya da sonunda ölmem gerektiğine karar verdiler."</p>
<p>Tamara konuşmaya fırsat bulamadan, Raisa'nın sesi sertçe yükseldi. "Bu doğru. Böyle söylüyorlardı. Ve artık senin yardımını istemiyorlar. Sadece intikam peşindeler."</p>
<p>"Öyle mi?" Dimitriy'in sesi kederliydi. "Tyeplov bile mi?"</p>
<p>"Özellikle Tyeplov."</p>
<p>"Geriye sadece o kaldı," dedi Tamara.</p>
<p>"Belki de," dedi Dimitriy. "Ama Sivastopol'da onlardan biri daha vardı, Mihaylov. Nerede olduğunu Tanrı bilir."</p>
<p>"Bir şey söylediler mi?" diye sordu Tamara, Raisa'ya; ama o başıyla olumsuzladı. "Peki, şimdi ne olacak?" diye devam etti Tamara. "Tekrar Raisa veya senin için geri gelecekler mi?"</p>
<p>"Bilmiyorum. İgnatyev öldüğü için Tyeplov vazgeçebilir."</p>
<p>"Öyle bir tipe benzemiyor," dedi Raisa.</p>
<p>"Bunu yarın düşünürüz," dedi Dimitriy. "Bu gece burada kalsam olur mu?"</p>
<p>Bir sessizlik oldu ve Tamara, Dimitriy'in bu soruyu kendisine sormuş olduğunu fark etti. Dimitriy, Raisa'nın yatağında yatacak olmasına rağmen, bir anlamda burası Tamara'nın eviydi. Tamara, Raisa'ya baktı, fakat onda reddettiğine dair bir ifade sezmedi. "Tabii ki," dedi. "Odayı kontrol edeyim."</p>
<p>Raisa'yla Dimitriy'i baş başa bırakıp yukarıya, her şeyin olduğu odaya çıktı. İsak geçici tamiratı -parçalanmış pencereye tahta çakma işini- tamamlamak üzereydi. Bu büyük bir iş değildi, ama senenin bu zamanında zaten rüzgâr pek serin esmezdi ve perdeler kapalı olduğu zaman fark hissedilmezdi. İsak, Tyeplov'un evden alelacele dışarı atlaması dışında bir şey görmemişti ve bu da açıklama gerektiren doğaüstü bir olay sayılmazdı. İgnatyev'den tek geri kalan şey olan yerdeki giysi yığını ise onlarınki gibi bir eve aykırı düşen bir görüntü oluşturmazdı.</p>
<p>Tamara tekrar aşağı inip Raisa ve Dimitriy'e odanın hazır olduğunu söyledi. O akşam ziyarete gelmiş olan birkaç müşteri de çoktan gitmişti ve Raisa'nın odasında olanlardan sonra artık müşteri kabul etmemişlerdi. Ortalık çok sakindi. Tamara bardağına tekrar votka doldurup bir sigara yaktı. Uyku tutmayacağını biliyordu. Düşünüyordu. 1812 ve 1825'teki cinayetleri çözmüştü. Hatta İrina Karlovna'nın bu canavarlardan biri -Tyeplov, İgnatyev veya bir başkası- tarafından öldürüldüğü de kesin gibiydi. Buraya daha önce gelmişler ve... Tamara düşünmek bile istemiyordu. O müdahale etmeseydi, Raisa'ya ne olurdu? Dimitriy ikisini de kurtarmamış olsaydı kendisine ne olurdu? Hâlâ yanıt bekleyen sorular vardı, fakat temel sorun çözülmüştü. İrina Karlovna'yı kimin değil, neyin öldürdüğü önemliydi. Ve bu sorunun cevabı bir <i>vurdalak</i>'tı. İşte bu fikir Tamara'nın başa çıkabileceğinden fazlaydı. Böyle yaratıkların var olabileceği düşüncesi bile Tamara'nın her türlü akla yatkın içgüdüsüne aykırıydı. Onların kendisini ve etrafındakileri doğrudan tehdit edebileceği düşüncesi dehşet ötesiydi.</p>
<p>Bu düşüncenin yarattığı dehşet hissine ve Tyeplov ya da bir diğerinin hâlâ dışarılarda bir yerde olabileceğini bilmesine rağmen, Tamara kendisini araştırması sona ermiş gibi hayal kırıklığına uğramış hissediyordu. Ama o akşamki keşifleri sadece hortlaklarla ilgili değildi. Dimitriy ona diğer araştırmasında, anne babasını arayışında, yardımcı olabilecek canlı bir bilgi vermişti. 1825 yılında, henüz dört yaşındayken bir dadısı vardı. Çocukluk günlerine ait eski, karanlıkta kalmış anılarını karıştırıp onu sevip bakan kişiyi anımsamaya çalıştı. Ama anılarında hep annesini gördüğünü düşünmüştü. O görüntüler Tamara henüz küçücük bir çocukken Lavrovların evindeki işinden ayrılan bir dadıya ait olabilir miydi? Tamara'nın var oluşunun temeliyle ilgili anlayışı böyle abes bir yanlışlığa dayanıyor olabilir miydi?</p>
<p>Tamara başını salladı. Onun hatırladıklarından daha fazla kanıt vardı. Volkonskiy'den gelen para vardı, onun Tamara'nın Petersburg'daki arşivde okumuş olduğu mektupları vardı ve çok sayıda başka ipucu vardı. Belki de Tamara'nın zihninde annesiyle dadısının görüntüsü birbirine karışmıştı, fakat her ikisinin de var olduğundan şüphesi yoktu. Anne ve babasına götüren izler silinmiş olabilmesine rağmen, dadısını bulma ümidi hâlâ vardı. Ve Tamara bu kadını bulabilirse -eğer hâlâ yaşıyorsa- belki de çocukluk çağının sırlarını aydınlatacak kişi <i>o</i> olurdu.</p>
</body>
</html>