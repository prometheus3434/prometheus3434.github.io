<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>

<link href="../Styles/ey1.css" type="text/css" rel="stylesheet"/>
</head>
<body>
<h1>12</h1>
<p>Kapı, arkasından kapandığında Tamara kilitte bir anahtarın döndüğünü duydu. Dönüp oraya baktı. Mermer Saray'ın duvarlarındaki bütün diğer kapılar gibi mütevazı bir kapıydı. Bu binanın yanından geçerken o da çoğu insan gibi kapılara bakar ve onların ardında ne olduğunu merak ederdi. Böyle bir kapı, imparatorluğun en güvenilen adamları tarafından korunan karanlık bir koridora mı açılırdı, yoksa sadece yiyecek içecek teslimatı için kolay bir erişim noktası mıydı? Veya imparatorluk ailesinden birinin kişisel dairesine açılıyor olabilir miydi? Yoksa sadece yoldan geçen sıradan bir adamla Rusya'nın en güçlü adamını birbirinden ayıran birkaç inç kalınlığında ahşap bir yapı mıydı?</p>
<p>Tamara artık biliyordu. Akşam sarayda yaşadığı mucizelerden sonra Tamara için bu kapı artık Petersburg'un tanıdık gerçekliğine geri götüren bir sürprizdi. Hızla bakındı ve yönünü hemen tayin etti. Neva'ya bakan rıhtımdaydı. Arkasında Mermer Saray önünde de nehrin öbür tarafında Petropavlosk Kalesi vardı. Sola döndü ve yürümeye başladı.</p>
<p>Biraz önce çıktığı kapının arkasında gerçekten bir koridor vardı, fakat ne içeri girerken ne de çıkarken bir nöbetçi vardı. Tamara koridora, sarayın kuzey kanadındaki görkemli merdivenin yarısına geldiğinde yan tarafa açılan küçük bir kapıdan geçtikten sonra karşısına çıkan kısa bir merdiveni inerek ulaşmıştı. Bu iki merdivenin -biri taş, diğeri ahşaptı- arasındaki tezat etkileyiciydi. Taş merdivenin saray sakinlerinin ve misafirlerinin, ahşap merdivenin ise personelin kullanımı için planlanmış olduğu açıktı. Tamara bu iki kategorinin arasında bir yerde olduğunu düşünüyordu. Büyük merdivenden sessiz bir uşağın eşliğinde mermer zeminli merdiven sahanlığına inmiş ve oradan o âna kadar kendisine açılmış en güzel kapıdan geçerek çıkmıştı.</p>
<p>Bu kapıların arkasındaki odada, şu âna kadar içinde oturmuş olduğu en muhteşem odada, birkaç saatini geçirmiş ve o zamana kadar tatmış olduğu en nefis şeylerin sunulduğu bir akşam yemeği yemişti. Yemekte kendisine eşlik eden kişi de itibarlı biriydi; o, merhum Çar Nikolay'ın ikinci oğlu ve Çar II. Aleksandr'ın erkek kardeşi Büyük Dük Konstantin Nikolayeviç Romanov'du. Üstelik o, yeni çarın en yakın sırdaşıydı.</p>
<p>Her şey, önceki akşam Svetlana Nikitiçna'ya yaptığı ziyaret sonrasında oteline döndüğü zaman başlamıştı. Tamara'ya bir not bırakılmıştı. Oldukça kısaydı.</p>
<i><p>Sevgili Tamara Valentinovna,</p>
<p>Bugün sizinle tanıştığıma çok memnun oldum. Korkarım ki, sizin de tahmin edebileceğiniz gibi, bir tiyatro ziyareti düzenlemek zor olacak. Onun yerine sizi yarın saat yedide akşam yemeğine davet edebilir miyim? Size bir fayton yollayacağım.</p>
<p>K.N.R.</p></i>
<p>Tamara'nın bu adamın kim olduğunu anlaması için uzunca düşünmesi gerekmemişti, çünkü onu Bologoye'de imparatorluk trenine binerken görmüştü. Onun bir portresini hiç görmemişti, fakat kısa boyu ve gözlük kullanması -veya belki de onu ancak gerek duyduğu zaman kullanacak kadar kibirden uzak oluşu- onu bir Romanov olarak ayırabiliyordu. Karttaki isim baş harfleri sadece Tamara'nın tahmin ettiği şeyi doğruluyordu, fakat perondaki karşılaşmanın bu adam için geçici bir flörtten fazlası olması Tamara'yı şaşırtmıştı.</p>
<p>Çar'ın ve ailesinin itibarı, Tamara'nın gözlerini onların cinsel iştahlarının neredeyse doyumsuz olduğuna ilişkin öykülerden haberdar olmayacak kadar kör edemezdi ve duyduğu her şeye inanmasa da, kısmen dikkate almamak aptalca olurdu. Bir erkek seçtiği her kadını yatağına alabilecek kadar güçlüyse, o zaman bu güçten bir dereceye kadar faydalanmaması insanca olmazdı. Fakat o eğer bu güce sahipse, neden kendisini seçtiğini merak ediyordu Tamara. Degtyarniy Yolu'ndaki evde hizmetlerinin karşılığında para veren yaşlı generaller ve <i>çivornik</i>'ler<a id="dipnot032" style="vertical-align: super;" href="../Text/dipnotlar.xhtml#sonnot032">[1]</a><span style="font-size: 13px;"></span> kendi açılarından Tamara'yı genç ve şehvetli görebilirlerdi. Hatta yirmi yaşında bir kızın bir erkeği mutlu etmenin bütün sırlarını bilmediğini anlayabilecek kadar akıllanmış da olabilirlerdi. Ama Konstantin yalnızca yirmi yedi yaşındaydı ve otuz dört yaşındaki Tamara ona bir antika gibi görünüyor olmalıydı. Ama yine de ona o notu yollamıştı.</p>
<p>Fakat ancak masallarda olabilirmiş gibi görünmesine rağmen, Tamara onun bu talebine boyun eğmek zorunda olduğunu biliyordu. Çar'ın iradesine boyun eğmek tabii ki her Rus'un göreviydi ve bu sadakati erkek kardeşine kadar genişletmek de mantıksız görünmüyordu. Yudin'in de kendisine anlattığı gibi, bu yeni Romanov kuşağı sonuçta hanedan için tehlikeli olduğu ortaya çıkabilecek fikirlerle tanışmıştı. Üçüncü Şube'nin görevi ise hanedanı korumaktı, hatta kendisinden bile. Fayton geldiğinde Tamara'nın bu atların bir zamanlar fare, sürücünün de bir sıçan olmadığına inanması zor olmuştu, ama yine de mutlulukla binmişti.</p>
<p>Fayton onu, Mermer Saray'ın biraz önce ayrılmış olduğu kapısına bırakmıştı, sonra kendisine daha önceki yaşamında bir kertenkele olması kolaylıkla mümkün olabilecek bir uşak eşlik etmiş ve ev sahibine götürmüştü. Konstantin kendini resmi olarak tanıtmış ve tren istasyonunda ondan bu kadar ani ayrılmak zorunda kaldığı için özür dilemişti. Onu daha alışkın olduğu Strelna'daki evinde değil de burada ağırladığı için de özür dilemişti, fakat Tamara şehirde yaşadığı için buraya gelmesinin daha uygun olacağını düşündüğünü söylemişti. Tamara, Onun eşiyle ve çocuklarıyla karşılaşmamak açısından daha uygun, diye düşünmüştü.</p>
<p>Konstantin, Tamara'dan daha çok konuşmuştu ve bu ikisi için de uygundu. Konuşmaya kaldıkları yerden, tiyatrodan söz ederek başlamışlardı. Tamara erken çıkmış ve bir dereceye kadar konuşmaya katılabilmek için birkaç Gogol oyunu satın almıştı. Ama Konstantin gerçek aşkına -müziğe- çevirmişti konuyu. Burası Tamara için daha da kaygan bir zemindi, fakat Grandük konuşmaktan mutlu oluyordu. Johann Strauss ve Hector Berlioz'un, kendisi tarafından şahsen ağırlandığı müzik gecelerinden söz ederek hava atıyordu, ama bu isimler Tamara'ya da onun için taşıdıkları kadar anlam ifade ediyor olsalardı daha etkili olacaklardı.</p>
<p>Konstantin, Tamara'ya kendiyle ilgili hiçbir şey sormadı ve o da ona gereğinden fazla şey ifşa etmek zorunda kalmadığı için şükran duymakla birlikte, çoğu kişinin, onun böyle bir akşamı birlikte geçirmek için seçmiş olduğu ve gecenin finali olarak yatakta görmeyi planladığı bir kadının yaşamı ve ilgi alanlarıyla ilgili en ufak bir araştırma bile yapmayacak kadar kaba davrandığını düşüneceği gelmişti aklına. Yanıt, yüksek pencerelerin yanında durmuş Neva'yı seyrederek kahve içtikleri sırada gelmişti.</p>
<p>"İtiraf etmeliyim ki," demişti, Tamara'nın gözlerine bakmaktan kaçınarak, "sizin hakkınızda biraz araştırma yaptırdım. Mesleğinizin ne olduğunu biliyorum."</p>
<p>Tamara kaskatı kesilmiş ve ona bakarken yüzünün kızardığını hissetmişti. Bu tuhaf bir tepkiydi. Tamara potansiyel bir müşterinin -ve Konsantin bundan başka bir şey değildi- bir müşterinden başka bir şey olmadığını mükemmel bir şekilde biliyor olduğu gerçeğine itiraz edemezdi. Ama, biraz bile olsa, kendisinin onun içine işlediği yanılsamasına yenik düşmüştü - bu akşamın birbirlerini tanımaya çalışan bir erkeğin ve bir kadının akşamı olacağı yanılsamasına.</p>
<p>"Madem mesleğimi biliyorsunuz, o zaman neden bu kadar zaman kaybedip akşam yemeği için bunca çaba harcadınız?"</p>
<p>Konstantin dönüp anlamadan ona bakmıştı. "Bana Üçüncü Şube'de General Dubyelt'in emrinde çalıştığınız söylendi," demişti. Sonra birden Tamara'yla ilgili öğrendiklerinin ve onun hakkında konuştukları şeylerin anlamını kavramıştı. Yüzü bir anda Tamara'nınkinden çok daha şiddetli bir şekilde kızarmış ve ağzı bir balığınki gibi açılıp kapanmaya başlamıştı. Tamara memnuniyetini güçlükle gizleyebilmişti.</p>
<p>Konstantin gülümsemiş, sonra da bir kahkaha patlatmıştı. Masaya gidip iki bardağa brendi doldurmuş ve birini Tamara'ya uzatmıştı. Konuğu da ona katılıp bardağı almıştı.</p>
<p>"Üzgünüm," demişti Tamara.</p>
<p>"Sözünü etmeye bile değmez." Konstantin gülümsemişti. "Yine de yemeği beğendiğinize memnun oldum." O konuşurken gözleri karşılaşmış ve Tamara tekrar gülmüştü. Ama şimdi onun kendisini buraya çağırma nedenleri kafasını daha fazla meşgul etmeye başlamıştı.</p>
<p>"Erkek kardeşiniz için casusluk yapan biriyle arkadaşlık etmeniz akıllıca olur mu?"</p>
<p>"Burada 'kardeşiniz için'teriminden çok 'kardeşiniz hakkında'teriminin daha uygun olduğunu düşünürdüm."</p>
<p>"Ben Majesteleriyle tanışmadım bile."</p>
<p>"Kişisel anlamda sizi kastetmedim. Sizin, Çar'a sadık bir kişi olduğunuzdan eminim." Bir an birbirlerine baktılar, sonra Konstantin kendini koltuğuna attı. "Affedersiniz, Tamara Valentinovna, sizin hakkınızda samimiydim, ama meslektaşlarınızın yarısı hakkında bunu söylediğimizde içindeki alay yersiz olmayacaktır."</p>
<p>Tamara bir şey söylememişti. Konstantin'in yaptığı ayrımı anlıyordu, fakat bunu gücün oturduğu koltuğa bu kadar yakın birinin bakış açısıyla duymamıştı hiç.</p>
<p>"Her şey değişiyor." Konstantin konuşurken öne doğru eğilmiş ve masanın üzerinde ellerini kavuşturmuştu. "Kardeşim yeni bir kuşağa ait. Bu yarım yüzyıldır olmayan bir şey. Bir fark yaratacağız."</p>
<p>"Bunu I. Aleksandr söylememiş miydi?"</p>
<p>"Söylemişti! Söylemişti! O serflere özgürlük vermeyi de istemişti."</p>
<p>"Gerçekten mi?"</p>
<p>"Öyle istemişti. Ama bunu hiç başaramadı. Savaş engel oldu."</p>
<p>"Şu anda savaştayız," diye belirtmişti Tamara." Konstantin başını sallamıştı. "Uzun sürmeyecek. Bu babamızın savaşıydı. Yeni yılda barış gelecek. Ve sonra başlayacağız. Şaşa -Majesteleri- beni serflik düzenine bir son vermek üzere gizli bir komitenin başkanı olarak tayin etti." "Gizli mi?"</p>
<p>"Kesinlikle."</p>
<p>"Ve bunu bana söyleyebiliyorsunuz."</p>
<p>"Siz de Üçüncü Şube'deki amirlerinize söyleyeceksiniz, biliyorum. Onlar da gözlerinin üstümüzde olduğunu düşünecekler."</p>
<p>"Çünkü buna mecbur olacaklar."</p>
<p>"Sizin onlara bildiklerinizi anlattığınız ölçüde. Siz de bize onların nasıl tepki verdiğini anlatacaksınız."</p>
<p>"Yalan söyleyebilirim."</p>
<p>"Söylemeyeceksiniz."</p>
<p>Konstantin, Tamara'dan çok emin gibi görünüyordu, Tamara'nın kendinden olduğundan daha bile emin. Değerlendirebildiği kadarıyla, sözü burada bırakmışlardı. Konstantin ona birkaç reform planından daha söz etmiş, sonra konu tekrar müziğe dönmüştü.</p>
<p>Konstantin bir dahaki buluşmalarında ona çello çalacağını vaat etmiş ve bunun üzerine Tamara kibarca gülümsemişti. Sonra da Konstantin ona gitmesi gerektiğini söylemişti. Tamara'nın mesleğinin diğer yönünü unutmuş görünüyordu ve Tamara bunu ona hatırlatmamayı tercih etmiş, fakat Konstantin ona tekrar buluşacaklarını söylediğinde onun bu fikirden vazgeçmemiş olduğunu anlamıştı.</p>
<p>Birkaç dakika sonra rıhtımda Neva'ya bakıyordu. Kendisini bekleyen bir fayton yoktu - balkabağı bile yoktu. Oteline doğru kısa yürüyüşüne başlamıştı.</p>
<br/>
<p>Bu tren yolculuğu en azından Yudin'in bir birinci sınıf vagonun rahatlığının tadını çıkarabileceği kadar kısaydı. Bu, ülkedeki ilk demiryolu güzergâhıydı ve daha prestijli olan Petersburg-Moskova hattından on dört yıl önce inşa edilmişti. Sadece otuz verst uzunluğunda olan bu hat Petersburg'dan Pavlovsk'a uzanıyordu ve Yudin oraya gelmeden Tsarskoye Selo'da inecekti.</p>
<p>Vagonda kendisiyle birlikte seyahat eden yolculara baktı. Sayıları oldukça azdı. Bu, günün son treniydi ve onlar olasılıkla majestelerinin imparatorluk sarayını görmek için günübirlik bir seyahat yapmış olan kişiler değil, başkentten evlerine dönen şehir sakinleriydi. Burası kraliyetle yakından bağlantılı bir yerdi - adı "Çarın Köyü" anlamına geliyordu. Yudin vagondakilerin kendisine fırlattıkları küçümseyici bakışları hissedebiliyordu. Oldukça iyi giyinmiş olduğunu düşünüyordu, ama terbiye de kendini gösterirdi. Orada bulunanların kendisinin özel terbiyesini tahmin edebildiğinden kuşkuluydu.</p>
<p>Tren istasyona girdi ve Yudin perona indi. Cebindeki kâğıdı çıkarıp Moskova'daki arşivde bulduklarını çiziktirmiş olduğu krokiye baktı. Burada ziyaret edeceği kişi belki de bu bölgede yaşayan çoğu insan gibi soylu biri değildi, ama eğitimi ve çok çalışması sayesinde yüksek bir mevkiye gelmişti - tıpkı Yudin gibi. Ve bütün komşuları aralarındaki yaşlı adamın bir zamanlar, çok yıllar önce, Majesteleri Çar I. Aleksandr'ın özel doktoru olduğunu bilirlerdi.</p>
<p>Merkeze uzak bir yerde, küçük -kasaba için küçük bir evdi. Yudin'in onu buluncaya kadar Yekaterininskiy ve Aleksandrovskiy saraylarını geçmesi gerekiyordu. Duvarın üstüne çıktı -Petropavlosk Kalesi'ne tırmanmaktan çok daha kolay olmuştu bu- ve diğer tarafındaki bahçeye atladı. Sadece üç pencerede ışık görebildi; ikisi zemin kattan, diğeri ise birinci kattaki bir balkonun penceresinden geliyordu. Yudin için en iyi yol buydu. Karanlıkta gizlenerek çimenlerin üzerinde hızla ilerledi ve oradaki taş sütunlardan birine saniyeler içinde tırmanıp ferforje bir masayla bir çift sandalyenin durduğu küçük terasa ulaştı. Terasa açılan kapı açıktı. Yudin içeriye süzüldü.</p>
<p>İçerideki dekorasyon tuhaf bir bileşimdi. Kısmen, tüm o aynalarıyla Yudin'e Degtyarniy Yolu'nda Raisa'nın öldürdüğü kadının odasıyla ilgili duyduklarını anımsatıyordu. Düzinelerce aynadan bir tanesinin arkasından onu izlemek isteyebilecek olan birinin hiçbir şey göremeyecek olmasının bugün Yudin için sakıncası yoktu. Bugün konuşmak istediği adamın içine korku salmasını sağlayabilecek her şeye ihtiyacı vardı. Aynaların bu kadar fazla olması böyle bir korkunun zaten yıllardır mevcut olduğunu düşündürüyordü.</p>
<p>Aynaların arasındaki alanları dolduran şeyler de aynı korkuya işaret ediyordu; bir sürü ikon ve haç asılmıştı. Bunlar kendilerini Moskova'daki bir genelev odasında pek evlerinde hissetmezlerdi ve Yudin kadınların çoğunun, meslekleriyle oluşturduğu ironik karşıtlığın farkında olmadan odalarında dinİ bir sembol bulundurduğunu iyi biliyordu. Veya bu sembolleri kendisinin hayal edemeyeceği bir şekilde meslekleriyle bağdaştırmayı başarabiliyorlardı.</p>
<p>Yaygın batıl inançlara rağmen, dinİ heykellerin, kendi akıl dışı hayalleri nedeniyle içinde pusuya yatmış olan bir korku taşımadığı sürece, bir <i>vurdalak</i> üzerinde etkisi yoktu. Yudin'in de bu tür kaygıları yoktu, ama duvarlardan onu izleyen düzinelerce Kurtarıcı onu biraz tedirgin ediyordu. Aynalar gibi onlar da kendisinin beklendiğini gösteriyorlardı.</p>
<p>"Siz, Cain olmalısınız."</p>
<p>Yudin döndü. Yaşlı adam yatağının yanındaki bir koltukta oturuyordu. Odayı aydınlatan lamba yanındaki bir masanın üstünde duruyordu. Hemen yanında bir kitap vardı ve İncil gibi görünüyordu.</p>
<p>"Siz, Tarasov olmalısınız," dedi Yudin.</p>
<p>Dr. Tarasov başıyla onayladı. İkisi daha önce hiç karşılaşmamıştı. Hatta 1825 yılında Çar'ın ruhu için verilen savaşta farklı taraflarda saf tutmuş oldukları sırada bile. "Danilov'un sizin hakkınızda söyledikleri doğru gibi görünüyor."</p>
<p>"Hangi açıdan," diye sordu Yudin.</p>
<p>"Sizin üstadınız gibi olduğunuzu söylemişti." Tarasov etraftaki aynalara baktı. Yudin açıkça odanın ortasında durmasına rağmen onun kendisinin yansımasını göremediğini biliyordu.</p>
<p>"Benim bir üstadım yok."</p>
<p>"O zaman buraya neden geldiniz?"</p>
<p>"Nedenini biliyorsunuz," dedi Yudin. "Kendi imparatorunun ölümüyle ilgili sahtekârlık yapmaya cesaret eden adamla tanışmak için."</p>
<p>Tarasov sustu. Gözlerini kırpıştırdı. "O zaman sonunda çözdünüz yani, değil mi? Danilov bunu yapacağınızı söylemişti. Ve buraya geleceğinizi de."</p>
<p>"Neden buraya geleceğimi düşündü?" diye sordu Yudin. "Çünkü geriye kalan tek kişi benim."</p>
<p>Yudin en aşikâr soruyu erteledi. Onun yerine ziyaretinin amacına bağlı kaldı. "Nerede o?"</p>
<p>"Danilov mu? Söylentiye göre Sibirya'da." "Romanov."</p>
<p>"Aleksandr Pavloviç mi? Hiçbir fikrim yok." Tarasov konuşurken gülümsüyordu. "Sonunda sizi inandıran şeyin ne olduğunu merak ediyorum," dedi. Bu etkileyici bir soruydu, önceden üzerinde uzun uzun düşünmüş olduğu açıktı. "Majestelerinin, Nikolay Pavloviç'in ölümünü kastediyorum. Siz ve üstadınız/ şimdi oğluna karşı harekete geçme zamanı olduğuna karar verdiniz ve bunu yapamayacağınızı öğrendiniz."</p>
<p>"Benim üstadım yok." Bu ayrıntı dışında Tarasov veya başka biri, her şeyi çözmüş görünüyordu.</p>
<p>"O çok hazırlıklı, bilirsiniz, Aleksandr Nikolayeviç sizin geleceğinizi biliyor."</p>
<p>"Belki bu hoşuna gider."</p>
<p>Tarasov'un yüzündeki gülümseme içten bir keyifle genişledi. Yeni çarın kaderine kolayca razı edilemeyeceğinden emin görünüyordu.</p>
<p>"Aleksandr Pavloviç nerede?" diye sordu Yudin. "Hiçbir fikrim yok."</p>
<p>"Hangi ismi kullanıyor?"</p>
<p>"Bana hiç söylemediler."</p>
<p>"Söylemedi-/er?"</p>
<p>"Volkonskiy ve Aleksandr'ın kendisi; bir tek onlar biliyordu.</p>
<p>Yudin ceketini çıkardı ve bir sandalyenin arkasına astı. Adamın içinde bulunduğu tehlikeyi görebildiğini ümit ederek ona bir adım yaklaştı. "Bana <i>söyleyeceksiniz,</i>" dedi.</p>
<p>"Size bildiğim her şeyi söyleyeceğime eminim," diye onayladı Tarasov. "Ama bilmediğim şeyler hakkında sizi aydınlatamam."</p>
<p>Bunu göreceklerdi. Yudin şimdilik Tarasov'un bildiklerinin ne kadarını anlattığını öğrenmeye çalışacaktı. "İşin içinde kimler var?" diye sordu.</p>
<p>"Sadece biz dördümüz - artı Majesteleri."</p>
<p>"Dördünüz mü? Siz, Danilov, Volkonskiy ve... Diyebiç mi?"</p>
<p>"Wylie."</p>
<p>"Diğer doktor. Hangi aptal sizin meslektaşlarınıza güvenir ki?"</p>
<p>"Aleksandr bize güvenmedi - o yüzden sadece Volkonskiy'e söyledi."</p>
<p>"Aleksey'e değil?"</p>
<p>Tarasov cevap vermedi. Yudin gülümseyerek dişlerini gösterdi ve bir adım daha yaklaştı. Doktor hızlı ve hazırlıklıydı. Yudin harekete geçmeden önce masada duran İncil'i kapmıştı ve şimdi onu Yudin'e doğru tutuyordu. Yudin kitabı sıkıca tutan Tarasov'un parmaklarının bembeyaz olduğunu gördü. Tarasov, kutsal sözcüklerin kendisini koruyacağını umarak ve gözleri bu yaratığa karşı duyduğu nefretle parlayarak Yudin'e bakıyordu. Yudin fırlayıp kitabı onun elinden aldı ve bir köşeye fırlattı. Bu arada Tarasov diğer savunma taktiğine geçmişti. Şimdi iki eliyle gümüş bir haçı kavramış, Yudin'e doğru tutuyordu. Tarasov'un kenetlediği yumruğunun ancak İsa'nın dizlerini kavrayabilmesine izin verecek kadar büyüktü haç; Yudin, demircinin İsa'nın yüzüne sevgiyle işlemiş olduğu can çekişme ifadesine kayıtsız kaldı.</p>
<p>"Bir süredir bugüne hazırlanıyordum," dedi Tarasov.</p>
<p>Yudin kendini korumak ister gibi ellerini kaldırdı ve hafifçe sindi. Kolunun üzerinden Tarasov'a baktı ve doktorun gözlerinde bir zafer ifadesi görmeyi ümit etti. O ifade belirdiği anda hızla hareket etti. Doktora doğru fırlayıp haçı elinden kaptı. Kendisinin üzerinde ikonlardan veya İncil'den daha etkili olmamıştı. Gümüş figürü dudaklarına götürdü ve nazikçe peştemalını öptü, sonra elleriyle iki ucundan tuttu ve İsa'nın gözlerinin ayaklarına dolanan parmaklara tanıklık edebilmesi için yumuşak madeni ortasından büktü. İncil gibi onu da bir kenara fırlattı.</p>
<p>Tarasov'un üçüncü savunma yöntemi daha orijinaldi, fakat çok etkili değildi. Uzun sapları bir halka oluşturacak şekilde örülmüş altı baş sarmısak. Doktor bir diş sarmısak ayırıp kemikli parmakları arasında ezerken Yudin durup hiç hareket etmeden izledi. Koku, burun deliklerine ulaştığında onu içine çekip aromasının zevkini çıkardı. Sonra uzanıp Tarasov'un elinde ezmiş olduğu sarmısak dişini aldı ve ağzına attı. Sarmısağı çiğnedi ve onun tadının ağzına yayılmasının zevkine vardı. Artık tadını alamaz hale geldiğinde, öne doğru uzanıp yüzünü doktorunkine yaklaştırdı. Ağzını açıp onun yüzüne hohladı, fakat Tarasov kokudan sakınmadı. Yudin ağzındaki beyaz macunu onun yüzüne tükürdü ve yaşlı adamın yanaklarından çenesine doğru akışını seyretti. Doktora daha da yaklaştı.</p>
<p>"Efsanelere inanıyorsunuz," dedi.</p>
<p>"Bir süredir bugün için hazırlanıyordum," diye tekrarladı Tarasov. Gözleri Yudin'e değil, arkasına bakıyordu. Yudin doğruldu. Duvarda Tarasov'un arkasında asılı duran aynalardan odayı ve içindeki her şeyi görebiliyordu, kendisi hariç.</p>
<p>Artık yalnız değillerdi.</p>
<p>Yudin arkasına döndü. Dört kişiydiler. Üniformalı değillerdi, fakat asker gibi görünüyorlardı ve silahlıydılar. Üçünün sol elinde birer tahta kazık vardı; Yudin bunun akdiken olduğunu tahmin etti, Tarasov'un foklorik tercihine uygun düşerdi. Fakat bu durumda folklora sadık kalmak düşmanın fazlasıyla üstesinden gelebileceği bir olanak sağlardı, sonuçta bu işi her tahta görebilirdi ve sağ ellerinde birer çekiç olan adamlar kazıkları kolayca yerine çakabilirlerdi. Dördüncü adamda silah olarak sadece bir balta vardı. Parmaklarını baltanın kesici ucunun üzerinde gezdirişi görevini ne kadar hevesle yapacağını doğrular gibiydi. Yudin'in boynuna gelecek bir balta darbesi kalbini delecek bir kazık kadar etkili olurdu.</p>
<p>Tarasov'un bu adamları nasıl çağırdığı konusunda hiçbir fikri yoktu, fakat sarmısağını ve haçını sakladığı yerden çıkarabilmişse, bu katilleri buraya çağıran zilin ipini de bir şekilde çekmeyi başarabilmiş olduğu düşünülebilirdi. Bu senaryonun birçok kez prova edilmiş olduğuna şüphe yoktu. Adamlardan ikisi kapının yanında duruyor, diğer ikisi de Yudin'in girdiği balkon pencerelerini koruyordu. Yudin'in görebildiği başka bir çıkış yoktu.</p>
<p>"Danilov geleceğinizi söylemişti," diye açıkladı Tarasov arkasından. "Ve kendimi korumamı söylemişti. Yeterli ödemeyi yaptığınız sürece, insanları sizin ait olduğunuz türün mevcut olduğuna inandırmanın ne kadar kolay olduğuna şaşırırsınız."</p>
<p>Yudin arkasına döndü. Onun yaşındaki bir adam için oldukça yorgunluk verici olmasına rağmen, Tarasov artık ayakta duruyordu. O da eline tahta bir kazık almıştı, fakat bu kazık hedefine bir çekicin yardımı olmadan girebilmesi için bir kılıç gibi şekillendirilmişti.</p>
<p>"Aleksey sizinle nasıl temasa geçti?" diye sordu Yudin. Zaman kısaydı ve eski düşmanının Sibirya'nın derinliklerinden Tarasov'u uyarmayı nasıl başarabilmiş olduğunu sormak aniden Yudin'e asıl geliş sebebinden daha acil görünmüştü.</p>
<p>"Mektupla," diye cevap verdi Tarasov.</p>
<p>Yudin'in yüzünden hafif bir gülümseme geçti. "Mümkün değil. Sansürü aşması mümkün olmazdı." Sansür makamının kendisi olduğunu belirtmesine gerek yoktu.</p>
<p>"Bir elçisi vardı. Güvendiği biri."</p>
<p>Tarasov konuşurken dört korumaya bakarak başını salladı. Yudin aynalardan onların yaklaşmaya başladığını gördü. Arkasında onlar, önünde de Tarasov varken ne tarafa doğru hareket edeceği açıktı. İşte Tarasov'un uzun zamandır olgunlaştırdığı planın hatası buradaydı; o, dört korumasının sahip olduğu fiziksel güce sahip değildi. Yudin tek darbeyle onun elinden silahını düşürüp arkasına geçti ve iki tarafı keskin bıçağını doktorun boğazına dayadı.</p>
<p>"Dr. Tarasov ve ben buradan çıkıp gideceğiz," dedi, bıçağı adamın buruşmuş cildine bastırırken. Adamlardan hiçbiri hareket etmedi.</p>
<p>"Geri kalan birkaç yıllık ömrümü sizinkiyle takas etmeyeceğimi mi düşünüyorsunuz, Cain?" diye sordu Tarasov. "Bu adamların bunca zamandır kafalarına kazınmış olan emirlere itaatsizlik edeceğini mi düşünüyorsunuz? Onlara beni koruma değil, sadece sizi öldürme talimatı verildi."</p>
<p>Yudin, adamlara baktı ve Tarasov'un doğruyu söylediğine karar verdi. Doktoru kolayca öldürebilirdi ve geriye halletmesi gereken sadece dört kişi kalırdı. Onları mağlup etme şansı yüksekti, fakat fırsatın üstüne düşünmeden atlamayı kabul edeceği kadar yüksek değildi - bu adamlar onunla bir insanmış gibi mücadele etmemeleri gerektiğini iyi biliyorlardı. Onlar kendisinin neden korktuğunu biliyorlardı.</p>
<p>Fakat onun silah olarak korktuğu şeyi kendilerine karşı kullanabileceğini de hesaplarlardı. Hem insan hem de vampir için tehlikeli olan bir şey olasılıkları onun lehine değiştirebilirdi.</p>
<p>Yudin masada duran lambayı aldı ve pencerenin yanında duran adamlardan birine fırlattı. Bu, içinde yağ yerine parafin bulunan modern bir lambaydı ve adamın omzuna çarptığı anda içindeki bütün sıvı hemen üstüne döküldü ve giysileri bir anda tutuştu. Arkasındaki perdeler de tutuşunca çok geçmeden bütün pencere turuncu sarı alevler içinde kaldı.</p>
<p>Yudin, Tarasov'u daha sıkı kavradı ve yatağın etrafından dolaşıp kapıya doğru sürüklemeye başladı. Kapıdaki adamlar, pencerenin yanındaki arkadaşları gibi yerlerinde kalmışlardı. İyi eğitildikleri belliydi. Arkadaşları çığlıklar atarak alevler içinde yerde yuvarlanırken hiç hareket etmeden izlediler. Yudin'in burnuna yanık et kokusu geldi.</p>
<p>Sonunda pencerenin yanında duran adam daha fazla dayanamadı. Yoğun ısı nedeniyle pencereden birkaç adım uzaklaşmak zorunda kalmıştı, fakat sonra yerini tamamen terk ederek kendini yanan arkadaşının yanına attı ve onu saran alevleri bir kilimle söndürmeye çalıştı. Yudin bu insanca eylemin sonucunu beklemedi. Tarasov'u bıraktı ve pencereye doğru koştu. Tarasov bağırdı, fakat artık çok geçti. Yudin'in tek görebildiği şey alevlerdi, fakat onların önünde sinmesini söyleyen bütün içgüdülerine direndi ve aralarından koşarak geçip dışarıdaki gecenin içine daldı. Ayakları balkonun zeminine değer değmez sıçrayarak aşağıdaki çimenlerin üstüne atladı.</p>
<p>Hemen ayağa kalktı. Gömleğinin kolu tutuşmuştu, fakat onu söndürmekle kaybedecek zamanı yoktu. Bahçenin yan tarafındaki çalılıklara doğru seğirtti ve onların arasında kayboldu. Geçici olduğunu bildiği ağrıya tahammül ederek eliyle omzuna birkaç kez vurdu ve kolundaki alevleri söndürdü. Kararmış ve kabarcıklar oluşmuş cildine baktı ama bu onu kaygılandırmadı. Ateş bir vampiri öldürebilirdi, fakat sadece bütün bedenini tüketebilirse. Aksi takdirde, aldığı diğer her yarada olduğu gibi, tekrar iyileşirdi. Yudin duvara tırmandı ve omzunun üzerinden arkasına kısa bir bakış fırlattı. Yangın hâlâ devam ediyordu, fakat çok geçmeden söndürülemeyecek kadar büyük değildi. Tarasov'un hayatta kalması kesin gibiydi ve iyi ki de öyleydi. Yudin'in daha sonra onu tekrar sorgulaması gerekebilirdi, ama bu defa daha tedbirli olmalıydı.</p>
<p>Bu yakın bir zamanda olmayacaktı. Yudin duvarın tepesinden aşağıdaki caddeye atladı ve koşmaya başladı.</p>
</body>
</html>