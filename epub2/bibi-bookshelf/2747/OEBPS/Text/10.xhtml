<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>

<link href="../Styles/ey1.css" type="text/css" rel="stylesheet"/>
</head>
<body>
<h1>10</h1>
<p>"Tolya!" Dimitriy ahşap kapıya yumruğunu indirip tekrar bağırdı. "Tolya!" Birkaç saniye cevap gelmesini bekledi, fakat bunun kibarca ayak seslerini dinleyip uşağın kapıyı açmasını ve ziyaretinin sebebini sormasını bekleyeceği durumlardan biri olmadığını biliyordu.</p>
<p>Caddenin karşı tarafından bağırmakta bir an tereddüt etmişti ve tam bağırdığı sırada da bir bomba sesi onun sesini bastırmıştı. Sonra Tyeplov ve diğer iki adam kapının ardında kaybolmuşlardı. Tyeplov, vampirlerin varlığı konusunda önceden uyarılmıştı ve kuvvetli bir adamdı, fakat hem İgnatyev'in hem de görmüş olduğu diğer adamın <i>vurdalak</i> olması durumunda kendisini koruyamazdı.</p>
<p>Dimitriy birkaç adım geri çekilip tam ortasını hedefleyerek omzuyla kapıya yüklendi. İşe yaramadı. Tekrar denedi, ama ancak kendisine zarar verebildi. Kapının önünde durup bir tekme attı, fakat bu da etkili olmadı. Caddeye çıktı. Büyük bir binaydı. Sokaktaki evlerin hepsi geriye doğru oldukça genişti ve bu binanın ön kapısının her iki tarafında pencereler vardı. Hiçbirinde ışık görünmüyordu. Dimitriy kapıya geri gidip sağ taraftaki pencerenin çıkıntısına tırmandı. Binaya arkasını dönüp sırtını cama yasladı, güçlükle pencerenin çerçevesine tutunup ayağını kaldırdı.</p>
<p>Biraz durdu. İgnatyev'in vampir olduğundan emin bile değildi; olan bitenin tamamen farklı bir açıklaması olabilirdi. Binaya zorla girip odaları teker teker arayabilir ve üç adamı sakin sakin kâğıt oynarken bulabilirdi. Tyeplov onun takıntılı ve duygusal yakınlık hissettiği kişinin başkalarıyla iyi vakit geçirmesine bir an bile tahammül edemeyen kıskanç bir âşık olduğunu düşünürdü. Daha da kötüsü, Dimitriy üç adamı gerçekten kıskanmasına neden olabilecek bir durumda da bulabilirdi. Bundan habersiz yaşamayı tercih ederdi.</p>
<p>Ama bunların hiçbiri bahane olamazdı. Tyeplov ölecek olursa, Dimitriy'in onun yardımına koşamamasının nedenlerini öğrenemezdi, ama Dimitriy hepsini tekrar tekrar duyardı ve her defasında daha az ikna edici gelirdi kulağına. Bununla yaşayamazdı. Topuğuyla arkaya vurdu ve camın kırıldığını duydu. Arkasına dönüp kırık camların arasından evin içine süzüldü.</p>
<p>Oda sıradandı - bir tür çalışma odasıydı, ama Dimitriy onu karıştırmakla vakit kaybetmedi. Tek yararlı gözlemi onun boş olduğunu tespit etmekti. Sol köşesinde bir kapı vardı. Dimitriy sırt çantasını alıp tahta kılıcım ve tabancasını çıkardı. Bir merminin bir vampiri öldüremeyeceğini biliyordu, ama geçici bile olsa bir vampiri etkisiz hale getirmek konusunda ne kadar etkili olduğunu da biliyordu.</p>
<p>Kapı bir koridora açılıyordu. Burası daha karanlıktı. Dimitriy etrafına baktı ve ön taraftaki kapının kapalı olduğunu gördü. Evin arka tarafına doğru ilerledikçe koridora daha başka kapıların da açıldığını fark etti. Dimitriy'in girdiği yerin tam karşısındaki tarafta aşağı doğru inen bir merdiven vardı.</p>
<p>"Tolya!" diye bağırdı tekrar, sonra kulak kesildi. Yanıt yoktu. Yanından geçtiği kapıların hepsinin alt kısmını kontrol ederek koridorda ilerledi, fakat hiç ışık sızmıyordu. Top ateşi ve bomba sesleri burada daha az duyuluyordu, ama yine de kentin düşüşünü bir adım daha yaklaştıran her bombanın düşüşünde bina tekrar sallanıyordu. Koridorun sonundaki odalardan birinin kapısının altından ışık sızıyordu. Dimitriy elini kapı kolunun üstüne koyup dinledi.</p>
<p>"Tolya!" Hâlâ sessizlik vardı. Dimitriy kapıyı hızla açtı. Burası bir mutfaktı. Bir rafın üzerinde neredeyse tükenmek üzere olan bir mum yanıyordu. Artık evin arka tarafına gelmişti. Pencereler, arkasında bazılarının penceresinde ışıklar görünen başka evler bulunan bir avluya bakıyordu.</p>
<p>Bir ses duyuldu, başka bir odadan geliyormuşçasına boğuktu. Bir çığlık olabilirdi; bir kedi de olabilirdi. Bunu tam yukarıdan gelen kuvvetli bir düşme sesi izledi. Dimitriy dönüp hızla merdivene koştu, daha hızlı hareket edebilmek için kılıcını ve tabancasını tuttuğu ellerini öne arkaya sallayarak basamakları üçer üçer çıktı. Merdiven sahanlığı aşağıdaki koridor gibi dar ve uzundu. Dimitriy onu boylu boyunca kat etti, fakat sonunda kendini bir pencerenin yanında buldu. Dışarı baktı ve eve gelirken geçtikleri caddeyi gördü. Arkasına dönüp geri koşarken her iki yandaki kapılara dikkat etmeden, tam mutfağın üzerinde olabileceğini düşündüğü kapıyı bulmak için aşağıdaki odaların yerleşimini gözlerinin önünde canlandırmaya çalıştı.</p>
<p>Koridorun ucunda, tahmin ettiği konumda bulunan bir oda vardı. Kapısının sadece altından değil, bir yanından ve anahtar deliğinden de ışık sızıyordu. Dimitriy hızını hiç kesmeden kapıyı itti ve odaya daldı. Gördüğü şey karşısında donakaldı.</p>
<p>Sahne bir resim gibi düzenlenmişti, evsel bir iç sıkıntısının, sanki de Hooch'un<a id="dipnot023" href="../Text/dipnotlar.xhtml#sonnot023" style="vertical-align: super;">[1]</a> elinden çıkmış, kristalleşmiş haliydi. Adamların üçü de odadaydı. Tyeplov lavabonun önünde durmuş, yüzünü örten ıslak ellerinin parmaklarının arasından Dimitriy'in aynadaki yansımasına bakıyordu. Odanın diğer tarafındaki yatağın yanındaki çizgili bir kilimin üstünde meçhul bir sivilin bedeni yatıyordu. Başı</p>
<p>Dimitriy'e daha yakındı ve gözleri kendisine yardım etmesini ister gibi Dimitriy'e bakıyordu.</p>
<p>Ona artık yardım edilemezdi. Boynunda canlı ve kıpkırmızı bir yara vardı. Halıya akmış bir kan şeridi boğazının tam olarak neresinden parçalanmış olduğunu gösteriyor ve toplardamarından küçük nabız atışlarıyla sızmaya devam ederken, giderek yorulan kalbi aptalca son âna kadar görevini yapmaya çalışıyordu. Adamın ölü olarak kabul edilip edilemeyeceği şüpheliydi.</p>
<p>Onunla, görünüşe göre Dimitriy'in gelişiyle hâlâ donakalmış durumda olan Tyeplov'un arasında İgnatyev duruyordu. Bir dizinin üzerine çökmüş durumdaydı ve gecenin ilk kurbanından ikincisine doğru yaptığı hamlenin tam ortasındaydı. Bundan saniyeler önce ölmekte olan adamın üzerine çömelmiş, o ölümcül yarayı açıyor ve akan kanın tadını çıkarıyor olmalıydı. Şimdi dönmüştü. Sol bacağı bükülü durumdaydı ve ayağı odanın diğer yanındaki masum ve görmeyen Tyeplov'a doğru yapacağı hamleye hazır durumdaydı. Bu da İgnatyev'in yüzünün tamamen Dimitriy'e dönük olması demekti ve Dimitriy bu yüzde onun biraz önce yaptığı iğrenç şeyin kalıntılarının bütün ayrıntılarını gördü. Çenesi kanla kıpkırmızı olmuştu. Yarı açık olan ağzının kenarından kanla karışık salyalar akıyordu. Normalde sarışın olan bıyığının kana bulanmış kısımları koyu renkli bir şerit halini almıştı. Sakalının kıllarına Dimitriy'in tam olarak ne olduğunu anlayamadığı başka bir madde de bulaşmıştı.</p>
<p>'Tolya!" diye tısladı Dimitriy.</p>
<p>Tyeplov doğrulup döndü, önce Dimitriy'e sonra da İgnatyev'e baktı. Yüzü dehşetin simgesi gibiydi. İgnatyev artık ayağa kalkmış ve Dimitriy'e doğru hareket etmek üzere yönünü değiştirmişti. Dimitriy bu defa kazamattaki dövüş sırasındaki kararsızlığın zerresi bile olmadan ateş etti. Mermi İgnatyev'in boynunu delip geçti. Arkasındaki şömine rafında duran vazo darmadağın oldu ve parçaları yere yayıldı. Dimitriy yaranın İgnatyev'in âdemelmasının hemen altında olduğunu gördü.</p>
<p>Vampir bir adım geri çekildi, ama mermi namlunun hemen birkaç santim ötesinde duran Wieczorek'in yüzünde gösterdiği mahvedici etkiyi göstermemişti. Dimitriy yaratığın göğsüne saplamak üzere sağ elinde tuttuğu tahta kılıcı sıkıca kavradı, ama elinin nasıl titrediğini hâlâ fark edebiliyordu. Konuşmaya -Tyeplov'u uyarmaya- çalıştı, fakat ağzından hiçbir ses çıkaramadı. Yana doğru bir adım atarak İgnatyev'le silahsız arkadaşının arasına girdi. İgnatyev yüzü hep Dimitriy'e dönük olarak dönmeye başladı. Ağzı artık kapalıydı, bıyığında ve çenesinde kurumuş olan kan onun aşağılık doğasının şaşmaz bir işaretiydi. Ve bu, ölüm kalım savaşına hazırlanan Dimitriy'in azmini daha da kamçılıyordu.</p>
<p>Ama İgnatyev saldırmadı. Ellerini açıp barış istermiş gibi yukarı kaldırdı. Yüzünde, sanki Dimitriy'e şimdi ne yapması gerektiğini sorar gibi bir dağılmışlık ifadesi vardı. Dimitriy, <i>vurdalak</i>'ın güdülerini derinlemesine incelemekle vakit kaybetmedi. Bu bir kurnazlık veya bir zayıflık işareti olabilirdi. Dimitriy ikincisine oynadı ve öne doğru bir adım attı.</p>
<p>Oda bir anda kayboluverdi. Arka ve yan duvarlar, yatak, şömine rafı, şömine ve zeminin yarısı gitmişti. İgnatyev de gitmişti. Dimitriy ayaklarının altındaki zeminin kaydığını ve düşmeye başladığını hissetti ve onu kollarının altından sıkıca kavrayıp geri çeken Tyeplov'un elleri kurtardı.</p>
<p>Biraz önce dışarıda patlayan bombamn sesi bütün odayı doldurmuştu, fakat ses onun daha somut etkileriyle karşılaştırıldığında önemsizdi. Dimitriy dışarıdaki yıldızlı geceye baktı ve biraz ileride buna benzeyen diğer evlerin duvarları parçalanmış odalarını gördü. Top, burayı vurabilmek için hedefini ciddi biçimde ıskalamış olmalıydı ve binalardan en az birinin sakinleri tamamen gafil avlanmıştı: karşıda üstünde geceliğiyle yatak odasının duvarına yapışmış duran bir kadın vardı ve önünde yalnızca üzerinde durabileceği kadar bir zemin kalmıştı. Aşağıya -Dimitriy'in tahminine göre- çöken odanın kalıntılarının arasında yatan kocasına bakıyordu. Adam elini ona doğru uzattı, sonra arkaya doğru düştü ve hareketsiz kaldı.</p>
<p>Dimitriy açılan kraterden aşağı baktı. Bir yatak odasıyla mutfağın bileşiminden oluşan moloz yığının içinde iki kişi yatıyordu. Bir tanesi bomba çarpmadan önce ölmüştü. Tuhaf bir şekilde etrafındaki kaostan hiçbir zarar görmemiş olan ahşap bir masanın üstünde yatıyordu. İgnatyev, Dimitriy'in tam altındaydı ve karnına iğne saplanmış bir böcek gibi debeleniyordu. Altındaki zemin bir yer kapağı gibi açılmış ve Dimitriy'e yakın olan tarafı asılmış gibi olduğu yerde kalmıştı. İgnatyev ise bacağı yüzeydeki bir yarığa girinceye kadar aşağı doğru kaymıştı. O noktada dönüvermiş olmalıydı, çünkü şu anda bacağı döşeme tahtalarına sıkışmış olarak neredeyse tepetaklak asılı durumdaydı ve uyluk kemiğinin darmadağın olduğu açıktı. Parmakları yukarı tutunmaya çalışıyor, ama onu kurtarmak için bir şey yapamıyorlardı.</p>
<p>Dimitriy onun bir süre sonra kaçacağını biliyordu. Canavarın işini şimdi, savunmasız olduğu sırada bitirmeliydi. Darmadağın olmuş mutfağa inmenin bir yolunu aradı ve en hızlı ya da en azından en güvenli olanın en geleneksel yol olduğuna karar verdi. Arkasına dönüp, donmuş bir halde duvara yaslanmış duran ve zaten başka bir şeyi amaçlamayan Tyeplov'a, "Burada kal!" diye bağırdı. Dimitriy odadan çıkıp merdivenlere yöneldi ve bir çırpıda aşağı indi. Çok geçmeden mutfakta İgnatyev'le yüz yüzeydi, birbirlerini baş aşağı görmeleri dışında tabii.</p>
<p>Dimitriy ne yapacağını düşündü. Eğimli zemine yaslanmış onu izliyor ve bekliyordu. İki seçenek vardı. Yaratığa tahta kılıcını saptayabilirdi veya çelik kılıcıyla kafasını kesmeyi deneyebilirdi. Birincisi Dimitriy'e daha güvenilir seçenek olarak göründü, fakat İgnatyev'in göğsü güçlü bir darbe indirebilmesi için fazla yüksekte duruyordu. Dimitriy etrafına baktı. Mutfak masası hemen yakınındaydı ve İgnatyev'in -şükürler olsun ki- son kurbanı da onun üstünde yatıyordu. Dimitriy onu biraz yana doğru çekmeyi başarabilirse, üstüne çıkıp tahta kılıcını canavarın kalbine saptayabilirdi.</p>
<p>Masayı sol eliyle tutup biraz uğraştı. Ama onu kımıldatamadı. Başını kaldırıp tekrar İgnatyev'e baktı ve onun hâlâ hareket edebilecek durumda olmadığını gördü. Tahta kılıcını kolayca ulaşabileceği şekilde masanın üstüne bıraktı ve bu defa iki eliyle asılıp tekrar tekrar çekti.</p>
<p>Üçüncü denemede masa hareket etti, ama yukarıdaki tavanın geri kalanıyla birlikte. Masa bir şekilde duvarın geri kalan kırılgan kısmını destekliyordu, fakat Dimitriy'in de yardımıyla bu destek ortadan kalkmış ve binanın o kısmının çöküşü tamamlanmıştı. Dimitriy geriye doğru fırlatıldı, fakat masanın altına yuvarlanmayı başardı, bu da molozların onu yaralamasını önledi.</p>
<p>Saniyeler içinde tekrar sessizlik hâkim oldu ve Dimitriy gizlendiği yerden çıktı. Olabildiğince hızlı ayağa kalkıp etrafına bakındı. Eğimli duran zemin tamamen aşağı düşmüş ve İgnatyev tuzaktan kurtulmuştu. Ağırlığını bir bacağına vermiş, ayakta duruyordu, kemikleri un ufak olmuş diğer bacağı ise kullanılamayacak durumda, imkânsız bir açıyla kıvrılmış duruyordu. İgnatyev elinde Dimitriy'in tahta kılıcını tutuyordu. Önce sekerek yaklaşmaya çalıştı, fakat Dimitriy onun sol bacağının giderek düzelmeye ve daha fazla ağırlık taşımaya başladığını gördü. İgnatyev elindeki tahta kılıca bakıp sırıttı ve onu ince bir dalı kırar gibi iki parça edip yan tarafındaki molozların üstüne fırlattı. Sırıtışı bütün yüzüne yayıldı ve Dimitriy onun hâlâ kanlı kesici dişlerini gördü. Yukarıdaki odadayken üstüne nasıl bir kararsızlık çökmüş olursa olsun, düşerken hepsi unutulmuştu. Artık Dimitriy'e yaklaşırken gözlerinde sadece açlık ve nefret vardı. Dimitriy kılıcını çekti ve kendisini savunmaya hazırlandı, fakat kaderin kendisi hakkında verdiği karardan kurtulabilmek için yapabileceği pek fazla şey olmadığını biliyordu.</p>
<p>"Hayır!"</p>
<p>Ses yukarıdan gelmişti. İkisi de yukarı baktı ve sesin sahibinin, mahvolmuş yatak odasının zemininde hâlâ ayakta durabileceği kadar küçük bir alan bulabilmiş olan Tyeplov olduğunu gördü. İgnatyev birkaç saniye ona baktı, sonra dikkatini yeniden Dimitriy'e yöneltti. Bacağı tamamen iyileşmiş gibiydi ve yürüyüşü de oldukça normaldi.</p>
<p>"Hayır!" diye yankılandı Tyeplov'un sesi yeniden.</p>
<p>Ignatyev, Dimitriy'e küçümseyici bir bakışla son defa baktı ve arkasına döndü. Çökmüş duvarların arasından güçlükle ilerledi ve evin arkasındaki avluya çıktı. Evi yanındaki binadan ayıran duvar yok olmuştu. Ignatyev de çok geçmeden kayboldu. Dimitriy onu takip etme isteği duymadı. Başını kaldırdı ve Tyeplov'un yüzünün yukarıdaki tavanda açılmış olan deliğin kenarında kaybolduğunu gördü. Merdiven sahanlığından gelen ayak seslerini duydu ve üzerinde hâlâ bir ceset yatan masanın üstüne tırmanıp koridora doğru yöneldi.</p>
<p>Merdivenleri yarısına kadar çıktığı sırada bir camın kırıldığını duydu ve yukarı ulaştığında caddeye bakan pencerenin parçalanmış olduğunu gördü - Dimitriy'in aşağıdaki pencereye yaptığı gibi basitçe kırılmamıştı, paramparça olmuştu. Tyeplov oradan atlamıştı. Dimitriy durup pencerenin parçalanmış kalıntılarının arasından dışarı baktı ve ince yapılı bir adamın caddede koşarak kaybolduğunu gördü.</p>
<br/>
<p>"'Şeşkovskiy'in Odası'nı<a id="dipnot024" style="vertical-align: super;" href="../Text/dipnotlar.xhtml#sonnot024">[2]</a> duymuş olmalısınız."</p>
<p>Yudin bu soruyu taş merdivenin dibine ulaştıklarında sormuştu. Kısa, dar bir koridorda duruyorlardı. Yan taraflarındaki taş duvarlar yukarı doğru devam ediyor ve tavanda Yudin'in neredeyse başının değeceği kadar alçak bir kemer meydana getiriyorlardı. Duvarlar ise onun omuzlarından ancak biraz daha genişti. İkisi birden geçmek isteseler yan durmaları gerekirdi ve o zaman bile birbirlerine fazla yakın olurlardı. Yudin'in elindeki lambadan başka bir ışık yoktu ve duvarları pırıl pırıl aydınlatıyordu. Taş zeminde sığ su birikintileri vardı. Geçiş yolunun yan taraflarında üç küçük ahşap kapı vardı, bir diğeriyse koridorun uzak ucundaydı.</p>
<p>"Bir efsane," diye yanıt verdi Tamara ilgisizce.</p>
<p>"Mümkün ama yararlı bir efsane. Bazıları zincirli köprünün yanındaki binada o odanın hâlâ durduğunu söylüyorlar."</p>
<p>"Mümkün değil," diye yanıt verdi Tamara, kendini en mantıklı haliyle görünmeye zorlayarak.</p>
<p>Yudin'in gülümsediğini göremedi, ama sesinden fark etti. "Bununla birlikte, büyüleyici bir işkence yaklaşımı. Şüpheli bir sandalyeye oturtulur ve Şef Sekreter Şeşkovskiy onunla oldukça dostça bir sohbete başlar. Sonra görünmeyen bir manivela kolu çekildiği anda adam sandalyesiyle birlikte aşağı düşer ve uzman bir ekip kanatıncaya kadar adamın alt kısımlarını kamçılar." Bir anahtar çıkarıp en yakındaki kapıyı açtı ve eliyle Tamara'yı içeri girmeye davet etti. "Sonra da Şeşkovskiy sorguya devam eder."</p>
<p>Oda -belki de hücre olarak tanımlamak daha doğru olurdu- geldikleri koridora kıyasla oldukça büyük sayılırdı. Yalnızca bir tek mobilyası vardı: bir sandalye. Tamara zemini inceleyerek temkinli bir şekilde ona doğru yürüdü, ama zemin yeterince sağlam görünüyordu. Hücrenin ortasına gelince sandalyenin tam olmadığını gördü - o, sadece oturma yeri çıkarılmış olan ahşap bir çerçeveden ibaretti.</p>
<p>"Benim eserim," dedi Yudin. "Çok daha basit, bütün o kullanışsız teknik aksam yok."</p>
<p>Tamara dönüp ona baktı. Yudin'in elinde, arkasına gizlemiş olduğu bir kamçı vardı. Duvarlarda ise başkaları asılıydı. Yudin onun uçlarında birer küçük kurşun top olan üç meşin ipini okşadı. Tamara onun korkusunu göstermesini istediğini biliyordu, ama korku hissetmiyordu.</p>
<p>"Buna <i>pliet</i><a id="dipnot025" style="vertical-align: super;" href="../Text/dipnotlar.xhtml#sonnot025">[3]</a> derler," dedi Yudin. "Majesteleri <i>-merhum </i>Majesteleri- bu kırbaç tipinin bizim kullanabileceğimiz tek kırbaç olması için kanunu değiştirmişti."<sup></sup></p>
<p>"Ve siz de Majestelerine itaatsizlik etmezdiniz/'dedi Tamara, Yudin'in arkasındaki duvarda asılı duran ve sözlerini yalanlayan çok sayıdaki kamçıya bakarak.</p>
<p>"Bizler Majestelerinin hizmetindeyiz."</p>
<p>"Ve eminim ki, o burada aşağıda yaptığınız her şeyi onaylamıştır."</p>
<p>"Onaylamazlık etmezdi."</p>
<p>"Halefi onaylamayabilir ama." Tamara Yudin'in yüzüne bakarak konuşuyordu. Yudin onun söylediklerinin üstünde durmuyor gibi görünüyordu.</p>
<p>Yudin lambayı alarak dışarı çıktı ve oda karanlığa gömüldü. Tamara arkasına takılıncaya kadar, o karşıdaki kapıyı açıp içeri girmişti bile. Bu hücrenin büyüklüğü ve görünümü diğerinin aynıydı, ama ilk bakışta boş gibi görünüyordu.</p>
<p>"Bu odaların tarihi, III. İvan'a kadar uzanır," diye açıkladı Yudin. "Özellikleri tamamen orijinal değildir, ama fikir daha da gerilere tarihlenir." Yukarıya ve odanın ortasına doğru baktı. Tamara ilkin bir şey göremedi, sonra lambanın ışığı birtakım madenİ yapıları aydınlattı ve Tamara tavandaki halkalara asılı bir çift demir kelepçe gördü. Yudin oraya doğru yürüdü ve elini kaldırdı. Dirseğini tam olarak açmasına gerek bile kalmadan avucunu üstünde duran tavana yapıştırdı. "Ne yazık ki insanlar bugünlerde çok daha uzun boylu," dedi.</p>
<p>Oradan ayrılırlarken, Tamara yerde madenİ kelepçelerin altına özenle yerleştirilmiş bir çift koyu leke gördü. Yudin'in açıkça beklediği korku ve iç bulantısını hâlâ hissetmiyordu - çoğu kadının tepkisi böyle olurdu. Pavlovsk'a giden treni, kucağındaki Stasik'in ufacık bedenini ve onun giysilerinden gelen berbat kokuyu düşündü. Yudin ona henüz gökyüzündeki Tanrı'nın göstermiş olduklarıyla yarışabilecek bir şey göstermemişti.</p>
<p>"Tabii ki," diye devam etti Yudin, "bunların da kendine göre avantajı var." Duvarlardan birindeki orta kapıyı açtı. Kapının arkasındaki mekân çok küçüktü. Burada ancak bir çocuk ayakta durabilirdi. "Eski günlerde burası oldukça geniş bir mekânmış." Yudin kasten alçak sesle konuşuyordu. "Şimdilerde ise bir adamın direncini birkaç saat içinde kırabilir." Kapıyı kapattı. "Karşıdaki de bunun tam aynısı."</p>
<p>Yola devam ettiler. Koridorun sonuna gelmişlerdi, her iki taraflarında ve önlerinde bir kapı vardı. Yudin soldaki kapının kilidini açtı, fakat kapıyı kapalı bıraktı. "Buraya girmeyeceğiz," dedi. Kapıyı araladı ve lambayı içeri uzattı. Binlerce minicik ses aynı anda ciyaklamaya başladı, sivri pençelerin taş zemini tırmaladığı ve pullu kuyrukların yerlerde süründüğü duyuldu. Yudin lambayı elinde ileri geri salladı ve önlerinde yüzlerce çift göz parladı.</p>
<p>Yudin kapıyı hızla kapattı. "Korkularını çok çabuk yeniyorlar," dedi. "Özellikle de karınları açsa. İnsanların korkusu daha uzun sürüyor."</p>
<p>Tamara, Yudin'in kendisinde uyandırmaya çalıştığı korkuyu hâlâ hissetmiyordu. Daha önce de sıçan görmüştü - caddelerde, nehrin kenarında, raylar boyunca koşanları, tren istasyona girerken peronun altına kaçanları. Tüm diğer yaratıklar gibi onlar da hayatta kalabilirlerdi ve insanoğlu için oluşturdukları en büyük tehdit onun besinini çalmalarıydı, tıpkı insanların da onların besinlerini çaldığı gibi. Ama Tamara'nın aklı başındaydı - ve Yudin'in tutsağının bu ruh durumunu, onu bu odaya getirmeden çok önce ortadan kaldırmış olacağını biliyordu.</p>
<p>"Bunları bana neden gösteriyorsunuz, Vasiliy İnnokyentiyeviç?" diye sordu.</p>
<p>"Çünkü ilginizi çekmiş gibi görünüyordu."</p>
<p>Tamara hafızasını yokladı, ama onda bu izlenimi yaratabilecek bir şey söylemiş olduğunu anımsayamadı. "Öyle mi?" diye sordu.</p>
<p>"Bir suçu soruşturmaya başladığınız zaman. Soruşturma tutuklamaya, tutuklama sorgulamaya ve sorgulama da itirafa götürür."</p>
<p>"Kişi suçluysa."</p>
<p>"Değilse de, bir arkadaşını ihbar etmeye. Her halükârda soruşturmanız burada bir sonuca ulaşır. Buna hazır mısınız?" Bu soruyu sorarken koridordaki karşı kapıya gidip açmaya başladı.</p>
<p>"Burada ne var?" diye sordu Tamara, koridorun en sonundaki kapıyı işaret ederek. O diğerlerinden farklıydı, daha dayanıklı görünüyordu ve üstünde destek görevi yapan demir şeritler vardı. Kilide ek olarak, farklı yüksekliklerde, kapının sıkıca kapanmasını sağlayan üç ağır sürgü vardı. Ve diğer kapılardan farklı olarak göz hizasında içeriyi gözetlemeyi sağlayan bir deliği yoktu.</p>
<p>Yudin önce kapıya sonra Tamara'ya bakıp sessizce düşündü. Dudakları hiç hareket etmemiş olmasına rağmen yüzü gülümser gibiydi ve gözlerine bir heyecan, hatta neşe ifadesi yerleşmişti. Sonra, bu ifade bir anda kayboldu ve arkasına dönüp diğer kapıyı açmaya koyuldu. "Belki başka bir gün," dedi aceleyle, sonra Tamara'ya göstermekten daha mutlu olacağı diğer odada gözden kayboldu. Bu, Tamara'ya Mavi Sakal'ın<a id="dipnot026" style="vertical-align: super;" href="../Text/dipnotlar.xhtml#sonnot026">[4]</a><span style="font-size: 13px;"></span> öyküsünü hatırlattı.</p>
<p>Tamara onun ardından içeri girmeden önce bile oradan gelen damlama sesini duyabiliyordu. Odaya girdiğinde ilk izlenimi orada bir tabut bulunduğu oldu. Yan duvara bitişikti ve taştan yapılmıştı - bir tabuttan çok lahite benziyordu. Yan tarafındaki duvardan çıkan kurşun borudan akan su onu neredeyse ağzına kadar doldurmuştu. Bu ne bir tabut ne de bir lahit, diye düşündü Tamara, bu bir banyo küveti. Yan tarafındaki küçük bir delik suyun dışarı akmasını sağlıyor ve böylece taşmasına engel oluyordu. Küçük bir oluktan akmaya devam eden su duvardaki ikinci bir deükte kayboluyordu. Su lağım kokuyordu.</p>
<p>"Bunu yapmaya hazır mısınız?" diye tekrarladı Yudin. "İstediğiniz bilgiyi alabilmek için ne gerekiyorsa yapmaya?"</p>
<p>Tamara düşündü, fakat sırlarını öğrenmek amacıyla bir adamı buraya aşağıya getirme ihtimalini değil. İrina Karlovna'nın yataktaki görüntüsünü, Margarita Kirilovna'nın hemen hemen aynı durumdaki halini ve ölmüş olan tüm diğerlerini düşündü. Onları öldürenler bunu yapmaya cesaret edebilmişlerse, onun gerçeği öğrenme cesaretini gösterememesi adil olur muydu?</p>
<p>"Eğer gerekirse."</p>
<p>Suyun kokusu daha da artmış, bütün odayı doldurmuştu.</p>
<p>"Çoğu insan boğulmaktan her şeyden fazla korkar," dedi Yudin arzuyla, dalgalanan suya bakarak. Sonra başını kaldırıp doğrudan Tamara'nın gözlerine baktı. "Danilov yetmiş dört yaşında. Yaşlı bir adamı buraya getirebilir misiniz?"</p>
<p>"O İrina'nın katili değil."</p>
<p>"Ama kim olduğunu biliyor olabilir."</p>
<p>"O zaman bana söyleyecektir."</p>
<p>"Sırrını otuz yıldır korudu," diye ısrar etti Yudin.</p>
<p>Tamara onu düzeltti. "Kırk beş yıl," dedi. Nefes alması giderek zorlaşıyordu. Bu leş kokusu, ona Petersburg'u ve 1848'i hatırlatıyordu.</p>
<p>Yudin belli belirsiz gülümsedi, sonra yine kokusundan etkilenmiyor gibi göründüğü suya baktı. "Bildiğim kadarıyla su Neglinnaya'dan geliyor ve Moskova Irmağı'na akıyor olmalı. Tabii ki bugünlerde çok pis ama bu sadece etkisini artırıyor."</p>
<p>Tamara ağzından nefes almaya çalıştı, fakat koku burun deliklerini tamamen doldurmuş ve çaresiz kalmıştı. Midesinin kalktığını hissetti ve bastırmak için ağzını sıkıca kapadı, bu da onu pis havayı artık dayanamayıncaya kadar burnundan solumaya devam etmeye mecbur etti. Sonunda arkasını dönüp kaçtığı zaman Yudin'e ümit ettiği tepkiyi verdiğini biliyordu, fakat onun tahmin edebileceği bir nedenden dolayı değil. Sebep sadece kokuydu, 1848 yılında Petersburg'u dolduran ve beraberinde kolerayı getiren koku. Nehirlerden, kanallardan ve caddelerden evlere yayılmış ve çocuklarını ondan almıştı. Bir yarısı, o çürümüşlüğü derin derin içine çekmeyi ve ailesini alan hastalığın kendisini de alması için orada kalmayı istiyordu ve kaçmasının sebebi hastalıktan değil, bu pis kokunun beraberinde getirdiği anılardan korkuyor olmasıydı.</p>
<p>Hücreden çıkıp Yudin'in lambasından uzaklaştığı anda kendisini karanlıkta buldu. Yanlış yöne saptı ve eliyle kendisine yasaklanmış olan kapının ahşabma dokunduğunu hissetti. Diğer taraftan bir ses -yardım çağıran bir ses- geldiğini sandı, fakat bunun sadece yıllar önce ölüm halinde yattığı sırada Stasik'ten gelen ağlama sesinin bir yankısı olduğunu fark etti. Dönüp hızlı adımlarla diğer yönde ilerlerken parmaklarıyla duvarlara dokunarak geçtiği koridorları saydı. Ayağı taş merdivenin ilk basamağına takıldığında tökezledi, fakat ellerini uzatıp duvarlardan destek alması düşmesini önledi.</p>
<p>Merdivenleri tıpkı çocukluğundaki gibi öne doğru eğilmiş, önündeki basamaklara dokunarak ve yarı emekleyerek çıkarken ellerine bulaşan kiri önemsemedi ve karanlıkta göremediği için neredeyse memnun oldu. Basamaklar düzleştiği zaman Yudin'in bürosuna gelmiş olduğunu düşündü, fakat merdivenin küçük bir sahanlıkta ikiye bölündüğünü hatırlıyordu. Sağa döndü ve çok geçmeden önünde tekrar yukarı çıkan basamaklar olduğunu hissetti.</p>
<p>Sonunda önüne başka bir kapı çıktı. Tamara onu itti, ama açamadı. El yordamıyla bir kapı kolu veya mandal aradı. Sonunda eline madeni bir şey geldi. Onu çekince kapı açıldı. Nihayet Yudin'in bürosuna gelmişti ve orası biraz aydınlıktı, ama Tamara kaçmaya devam etti. Odayı geçip kendisini yer yüzeyine çıkaracağını bildiği merdiveni tırmanmaya başladı. Çok geçmeden karşısına yeni bir kapı çıktı ama bu defa onu kolayca açtı. Kendini dışarı attı ve soğuk, temiz gece havasını derin derin içine çekti. Biraz sonra nefes alıp verişi yavaşladı.</p>
<p>Yudin'in yanına gelmesini bekledi, fakat o gelmedi. Aşağı -sadece bürosuna kadar- inip onunla konuşması gerektiğini biliyordu, fakat bunu yapamadı. Onun yerine eve doğru yürümeye başladı. Aşağıdaki pis kokuyu hâlâ burun deliklerinde ve dilinde hissediyordu. Bir sigara yakıp kokuyu ve anıları def etti.</p>
<br/>
<p>Dimitriy, lojmanına gelip yatağına uzandığında gecenin geç saatleriydi, fakat uyku tutmadı. Düşman bombardımanı sona ermek üzere gibi görünüyordu, fakat aralıklı olarak devam eden patlamalar uyumasına izin vermiyordu; bunda ruh halinin de etkisi vardı tabii.</p>
<p>Olup bitenler çok esrarengizdi. Dimitriy, İgnatyev'in insafına kalmış ve yaratık yine de onu öldürmemişti. Üstelik İgnatyev, Tyeplov'un talimatıyla vazgeçmişti. Tyeplov ona neden emir versindi ki? Ve İgnatyev neden itaat etsindi? Açıklama, karanlıkta yatar ve tavana bakarken zihnine dolan görüntüyle birlikte geldi.</p>
<p>Bu, yatak odasındaki, patlamadan önceki sahneydi -yerde ölü bir adam yatıyor, İgnatyev dudaklarından kanlar akarak arkasına dönüyor ve Tyeplov elleri yüzünde, lavabonun önünde duruyordu. Dimitriy zihnini bu görüntüye eşlik edecek bir müzik yaratmaya bıraktı, fakat ortaya çıkan ezgi tuhaf bir şekilde tasasızdı; klarnetler ve pikololar melodinin üzerinde dans ediyor ve Dimitriy'e gülüyorlardı. Ve bunun için iyi bir nedenleri vardı, çünkü tabloda Dimitriy'in büyük bir budala olduğunu kanıtlayan bir şey vardı.</p>
<p>Yatak odasının duvarındaki, lavabonun üzerine asılmış olan aynada Tyeplov'un yansıması görülmüyordu.</p>
<p>Dimitriy onu gün ışığında hiç görmemişti. Tyeplov'u sonradan vampir oldukları ortaya çıkan adamlarla -Mihaylov, Wieczorek ve şimdi de İgnatyev- arkadaşlık ederken görmüştü. Mihaylov ve Wieczorek'in kazamatta onların yanına gelmesinin nedeni iki vampirin iki insanla kendilerine ziyafet çekmek istemesi değildi. Onlar sadece Tyeplov'un kurnazlık ederek kendisine ayırmış olduğu kanın tadına bakabileceklerini ümit ettikleri için gelip ona katılmak istemişlerdi.</p>
<p>Dimitriy başka bir yönden de aptal durumuna düştüğünü hissediyordu. Kendini yaşlı bir şehvet düşkünü tarafından kandırılmış genç bir bakire olarak düşünmek o kadar saçmaydı ki, buna güldü. Tyeplov onu sadece bedeni için istemişti. Bu, normal anlamda gerçek olsaydı, Dimitriy için sakıncası olmazdı; o pohpohlanması ve baştan çıkarılması gereken bir romantik değildi. Tyeplov nasıl onun bedeninin keyfini çıkarmışsa, kendisi de Tyeplov'un bedeninin keyfini çıkarmıştı. Ama birlikte geçirdikleri gece, Tyeplov için baştan çıkarmanın hedefi değil, sadece bir aşamasıydı ve Dimitriy'in zevk almayı imkânsız bulacağı son emeline sıra geldiğinde onun direncini kırmanın bir yoluydu.</p>
<p>Aynı şey o gece de olmuş olmalıydı. Zavallı kurbanları kim olursa olsun, Dimitriy, Tyeplov ve Ignatyev'in ancak onu kendisinin de deneyimlemiş olduğu hazları vaat ederek ayartmış olduklarından şüphelenebilirdi. Tyeplov belli ki Dimitriy'de yaptığı hatalardan bir şeyler öğrenmiş ve Ignatyev'in hızla saldırmasına izin vermişti.</p>
<p>Yatak aniden sarsıldı. Biri Dimitriy'in yanına oturmuştu. Dimitriy karanlıkta ancak bir siluet görebildi, fakat Tyeplov'un kokusunu çok yakından tanıyordu. Bir parmağını Dimitriy'in dudaklarının üstüne koymuştu.</p>
<p>"Tahmin etmiş miydin?" dedi Tyeplov, yumuşak bir sesle. Parmağını biraz daha orada tutup sonra Dimitriy'in konuşabilmesi için geri çekti. Dimitriy durumun basitliğinden dehşete düşmüş bir halde hareketsiz kaldı. Konuşmanın, baştan çıkarmanın veya insanları kentin sakin bir caddesine götürmenin gereği yoktu. Tyeplov odasına gelmişti, onu öldürebilir, bir çırpıda yalayıp yutabilirdi ve Dimitriy buna karşı hiçbir şey yapamazdı. Vampirlerden birini savuşturabilse bile, İgnatyev yakınlarda bir yerde olabilirdi.</p>
<p>"Arkadaşın nerede," diye sordu, sakin, acı bir tonla.</p>
<p>"Yalnızım."</p>
<p>"Sana neden inanayım?"</p>
<p>"Neden yalan söyleyeyim?"</p>
<p>"Daha önce de söyledin."</p>
<p>Dimitriy, Tyeplov'un yanına uzandığını ve kolunu göğsüne koyduğunu hissetti. Yüzü artık çok yakınındaydı ve nefesini yanağında hissediyordu. Nahoş bir kokuydu, çürümüş et kokusunu andırıyordu. Dimitriy bunu daha önce fark etmemiş olduğuna şaşırdı, ama sonra önceki karşılaşmalarında Tyeplov yeni yemek yemiş olmadığını hatırladı.</p>
<p>"Söyledim mi?" dedi Tyeplov.</p>
<p>Dimitriy hatırlamaya çalıştı. Belki de söylememişti. "Beni kandırdın."</p>
<p>"Buna mecburdum. Wieczorek'e ne yaptığına bir bak."</p>
<p>"Sen de bu akşam o zavallı adama yaptığına bir bak. Bana neden numara yaptın?"</p>
<p>"Sen farklısın."</p>
<p>Dimitriy bir an şiddetle Tyeplov'un kendisini içtenlikle sevdiğini, insan kanını tutkuyla arzulamasına rağmen, ona karşı olan derin duygularının temel içgüdülerine direnmesini sağladığını ve Dimitriy'in böyle bir yaratığa karşı hissettiği doğal tiksinme duygusunu aşarak onun hislerine cevap vermesini ümit ettiğini söyleyeceğinden korktu. Bu, iğrenç bir fikirdi. Korkunçtu. Bir insanla bir canavarın birlikteliği, canavarın kendisinden daha kokuşmuş bir şeydi.</p>
<p>"Farklı mı?" diye sordu Dimitriy.</p>
<p>"Suçsuz olmana rağmen, babalarının günahı için sen ıstırap çekmek zorunda kalıyorsun."</p>
<p>"Mesele babam mı?" Dimitriy, Tyeplov Aleksey'le bu kadar ilgilendiğinden beridir bir şeylerden kuşkulanmıştı. "İntikam alabilmen için fazlaca uzak olduğundan dolayı mı öcünü benden almak istiyorsun?"</p>
<p>"Tam tersi. Bizi kurtaran kişi, üç parmaklı bir adamdı. Onun oğlu, intikamımızın aracı olacak."</p>
<p>"Babam sizi kurtardı mı?"</p>
<p>"Hapisteydik ve Cain adında bir adam bize işkence ediyordu. Baban bizi özgürlüğümüze kavuşturdu, ya da en azından bunu denedi."</p>
<p>"Nerede?"</p>
<p>"Buraya yakın bir yerde, Çıfıtkale denilen bir yerde." "Ne zaman?"</p>
<p>"1825'te."</p>
<p>Her hilede olduğu gibi bu da gerçeğe dayanıyordu. 1825 yılında Aleksey bir vampirin, Kyeşa'nın peşine düşüp Kırım'a gitmişti. Döndüğünde olan biteni pek anlatmamıştı ve I. Aleksandr'ın ölümü çok daha ivedi görünen bir olaylar zincirini başlatmıştı. Ama ondan önce Dimitriy babasının vampirlerden nefretle bahsettiğini ve bir insana karşı onların tarafında olmayı saçma bulduğunu söylediğini duymuştu.</p>
<p>"Peki, intikam almak şimdi mi aklına geldi?"</p>
<p>"Cain bize kazık attı, biz gömülü kalmıştık. Daha yeni kurtulduk."</p>
<p>"Artık biraz yaşlanmıştır," dedi Dimitriy. "Ölmüş olabilir."</p>
<p>"Bizim gibi oldu."</p>
<p>"Bir <i>vurdalak</i> mı?"</p>
<p>Tyeplov başını salladı; karanlıkta yüzü neredeyse hiç görünmüyordu. "Bize yardım edecek misin?"</p>
<p>Bu saçmaydı. Dimitriy'den Rusya'yla Fransızlar arasında değil, hatta bir insanla bir canavar arasında da değil, bir    <i>vurdalak</i>'la diğer bir <i>vurdalak</i> arasındaki savaşta taraf olması isteniyordu. Aleksey'in geçmişte onlardan yana olmuş olduğu doğru olsa bile, bu şimdi Dimitriy'in de aynı şeyi yapması gerektiği anlamına gelmezdi. Temelde bütün bu yaratıklar bir tek kaderi hak ederlerdi, ölümü. Ama Dimitriy'in daha acil olan endişeleri vardı. "Arkadaşın olduğumu sanıyordum," dedi.</p>
<p>"Öylesin," dedi Tyeplov kararlı bir şekilde. "Bir arkadaş edinebileceğim ölçüde."</p>
<p>"Benimle istediğini elde etmek için arkadaş oldun." "Ben <i>senin</i> ne istediğini algıladım," dedi Tyeplov. Dimitriy, Tyeplov'un söylediği şeyin gerçekliğini inkâr edemezdi, fakat bu sadece Tyeplov'un onun zayıf tarafını ortaya çıkarmakta başarılı olduğunu gösterirdi. Dimitriy nihai amacı yine yanlış tahmin etmiş olmakla birlikte, her şey bir baştan çıkarma meselesiydi. Tyeplov -herhangi bir anlamda- onun bedenini istemiş olsaydı, onu alırdı. Dimitriy onun bir şehvet ifadesine isteyerek yenik düşer ve karşısındakine direnebilecek durumda olmazdı. Ama Tyeplov onu istismar etmenin üçüncü bir yolunu bulmuştu.</p>
<p>"Sana yardım etmeyeceğim," dedi Dimitriy usulca. "Ne?"</p>
<p>"Sen bir vampirsin," dedi Dimitriy. Bunu hem mecazi olarak, hem de asıl anlamıyla söylemişti. "Başka bir vampirden intikam almak istiyor olman beni neden ilgilendirsin? Hepiniz cehennemden çıkıp gelmişken nasıl biriniz haklı, diğeriniz haksız olabilir ki? Umarım hepiniz geberirsiniz ve seni bir daha görürsem ölümün benim elimden olur." Sesinin, tutkusunun gücüyle ters düşen sükûneti Dimitriy'i şaşırttı, ama bunun bütün vampirlere karşı duyduğu nefretten kaynaklanmadığını biliyordu. Fazla önemi olmamasına rağmen, o zaten vardı. Ama şu anda Dimitriy'i harekete geçiren şey, özellikle bir <i>vurdalak</i>'a karşı hissettiği duyguların derinliğiydi.</p>
<p>Tyeplov ayağa kalktı. Dimitriy onun perdelerin önünde duran siluetini görebiliyordu. "Baban farklı düşünüyordu," dedi.</p>
<p>"O zaman babam aptalmış." Dimitriy kendi sözlerine ve nedendir bilinmez Tyeplov'un sözlerine de inanıyordu. Aleksey'le ilgili bütün hikâye bir fantezi olabilirdi, fakat Tyelov'un ona gelmiş olmasıyla uyuşuyordu. Yaşamı boyunca, babasıyla ilgili görüşüne akla gelebilecek her tür duygu eşlik edebilmişti, ama şu anda Dimitriy ondan nefret ediyordu - bir zamanlar bu yaratığın yanında yer alarak gösterdiği zaaf ve o zayıflığın günün birinde çocuğunun da yakasına yapışabileceğini düşünemeyecek kadar ileri görüşlülükten uzak olmasıydı bu nefretin sebebi.</p>
<p>"Babanla konuşmalısın," dedi Tyeplov. "Ona mektup yaz."</p>
<p>"Buna vakit bulursam, senden mutlaka bahsederim."</p>
<p>Tyeplov susup başını yana eğdi. "O beni bu isimle tanımıyor," dedi. Alayı fark etmemek belki vampirlerin doğasında vardı, belki de yalnızca onda.</p>
<p>"O zamanlar sana ne derdi?" Dimitriy'in sesi küçümseyiciydi, fakat Tyeplov yine fark edemedi.</p>
<p>"Hiç konuşmadık, ama beni tanıyabileceği bir isim var." "Hangi isim bu?"</p>
<p>"Prometheus."</p>
</body>
</html>