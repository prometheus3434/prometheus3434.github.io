<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>

<link href="../Styles/ey1.css" type="text/css" rel="stylesheet"/>
</head>
<body>
<h1>11</h1>
<p>Tyeplov gitmişti. Odasından çıkıp gittikten sonra ne Dimitriy ne de konuştuğu başka biri, Tyeplov'u bir daha görmemişti. İgnatyev ve Mihaylov'u da gören kimse olmamıştı. Dimitriy boğazı parçalanarak öldürülmüş kimselerle ilgili hikâyeler de duymamıştı, ama mutlaka çok daha fazla kişi öldürülmüştü. Odasında Tyeplov'la -Prometheus'la- konuştuğundan beri iki ay geçmişti. Başka bir şey söylememiş, Dimitriy'e zarar vermeye çalışmamış, Dimitriy de ona zarar verecek bir şey yapmamıştı. Elinde bunu mümkün kılacak bir silah yoktu ama olsaydı bile denemeyecekti.</p>
<p>Babasına yazmayı düşünüyordu ama ne anlamı vardı ki? Olayları sansürün şüphesini uyandırmadan nasıl tartışabileceklerini bilmiyordu. Ve Aleksey daha önce ona cevap vermeye tenezzül etmediyse bunu şimdi neden yapsındı ki?</p>
<p>Sonraki haftalarda topların gümbürtüsü durmuş, yine başlamış, sonra tekrar durmuştu. Bugün bir kez daha ateşe başlamışlardı. Petersburg'a gönderilen resmİ raporlarda bunun altıncı bombardıman olduğu bildiriliyordu, ama Dimitriy Sivastopol'da en kıdemli subaylar dışında vaktini bombardımanları sayarak ziyan eden çok az kimse olduğunu biliyordu. Son bombardımanda atılan bombalar, en azından Dimitriy için biraz daha gürültülü olmaları dışın da ilk bombardımanda kullanılanların aynısıydı.</p>
<p>Yine de şehir hâlâ düşmemişti. Kolera ve dizanterinin bütün ulusların ordularını olumsuz etkilediği ve birbirlerini öldürme yetisini ve gerekliliğini azalttığı bu yaz aylarında ortalık sakinleşmişti. Ama General <i>Juillet</i> ve <i>Août</i><a id="dipnot027" style="vertical-align: super;" href="../Text/dipnotlar.xhtml#sonnot027">[1]</a> kış dönemindeki kardeşlerinden daha az taraf seçer ve oradan ayrılırlarken her iki tarafı da eşit derecede zayıflatırlardı. Ve düşman yaza Rusya'dan daha güçlü bir durumda girmiş olduğundan, yaz biterken de daha güçlü durumda olurdu. Dimitriy kuşatmanın eylülden sonra devam edeceğinden kuşkuluydu. Eylül mü? Önlerinde daha sağ kalmaları gereken, ağustosun son haftası vardı.</p>
<p>Son birkaç haftadır her zaman görev yaptığı üçüncü tabyadaydı. Askerliğe uygun adam sayısı giderek azaldıkça atamalar daha gevşek bir hal alıyor ve subaylar özgeçmişleri ve becerileri dikkate alınmaksızın sadece sayısal gerekliliklere göre tayin ediliyorlardı. Bundan en çok süvari sınıfı nasibini almıştı - onların meşhur manevra kabiliyeti dikkate alındığında bu durum kulağa şaka gibi geliyordu. En azından görevli olmadıkları zamanlarda şehre geri çekilebiliyorlardı.</p>
<p>Üçüncü tabyanın sırtı yere gelmiyordu. Sol cenahta Fransızlar ateşi Malahov Kulesi üzerinde yoğunlaştırmışlardı. Kamçatka ay tabyasının ve Beyaz İstihkâm'ın düşmesinden sonra burası doğudaki ana savunma üssüydü. Rus askerleri, gün içinde meydana gelmiş olan hasarları onarmak için geceleri deli gibi çalışıyorlardı, fakat yeterince şey yapılabilmesi için zaman yetmiyor ve şafak saatlerinde yaylım ateşi tekrar başlıyordu. Ve böylece, şehrin etrafındaki bütün diğer savunma bölgeleri gibi Malahov da gözle görülür bir şekilde günden güne zayıflıyordu.</p>
<p>Sağ cenahta ise İngilizler dördüncü tabyaya saldırıyorlardı. Burası kuleden daha iyi dayanıyordu, ama yine de birkaç ay öncekine göre oldukça zayıf düşmüş durumdaydı. Hâlâ düşmemişse, bu ancak başka yerlerdeki savunmalar daha önce düştüğü içindi. Dördüncü tabyayı düşündüğünde Dimitriy'in aklına yine Tyeplov geldi. Dimitriy'in yardımı olmadan şu Cain denilen adamdan intikamını almak amacıyla şehirden ayrdmış mıydı, yoksa kişisel kan davasını unutmuş ve kentin düşeceği, kendisini ve aynı türden olanları besleyebilecek taze besinin -Fransız, İngiliz, Türk ve Sardinyalı- bollaşacağı günün yakın öldüğünü fark etmiş, bir yerlerde saklanıyor muydu?</p>
<p>Toplar gümbürder ve bombalar patlarken Dimitriy güneydeki düşman hatlarına bakıyor ve o günün gelmesinin uzun sürmeyeceğini biliyordu.</p>
<p class="orta">***</p>
<p>Tamara Petersburg'a geleli altı aydan fazla olmuştu. Ayrılırken bir daha asla dönmeyeceğine dair yeminler etmemişti, ama bu kadar erken geri döneceğini veya amacının bir araştırma yapmak olacağını da beklememişti. Başkentin anne ve babasıyla ilgili olarak kendisine verebileceği bütün bilgiyi vermiş olduğunu düşünüyordu. Ama şu anda ilgilendiği yeni bir konu vardı. Moskova'daki cinayetlerle ilgili olarak elinde yalnızca bir tek ipucu vardı: Aleksey İvanoviç Danilov. Ve Danilov bağlamında da bir tek yararlı bilgi: Petersburg'da bir adres. Yudin Dekabrist sürgünle ilgili dosyayı geri vermemişti ve orada keşfedilecek çok daha fazla şey olabilirdi.</p>
<p>Ama Gribov'un Kütüphanesi, en hafif ifadeyle, iyi düzenlenmiş sayılmazdı. Danilov'la ilgili belgelerin büyük çoğunluğu Yudin'in elindeki o dosyada toplanmış olmasına rağmen, birkaç tanesi onun dışında kalmıştı. Tamara Manege'e -Moskovada bir binicilik okulu- ait 1827 tarihli bir rapor bulmuştu ve bu raporda Dimitriy Alekseyeviç Danilov adındaki bir harp okulu öğrencisinin başarısından bahsediliyordu. Yudin, Aleksey'in oğlunun adının Dimitriy olduğundan bahsetmişti ve şimdi elindeki hu belgeden de onun ve annesinin Petersburg'daki adresini öğrenmişti. Yıllar önce taşınmış olabilirlerdi, ama yine de bir yerden başlaması gerekiyordu.</p>
<p>Trenin düdüğü üç kez öterek kondüktörlere frenlerin başına geçmelerini işaret etti ve yavaşlamaya başladılar. Yol boyunca bulunan ara duraklarda esas olarak yolcuların hatırına değil, lokomotife ikmal yapmak, odun ve su almak için duruluyordu. Yirmi iki saat süren bir yolculukta trenin bütün gerekli şeyleri taşıyabilmesi mümkün değildi.</p>
<p>Yolun yarısına yakın bir durak ve Moskova'yla Petersburg arasındaki üç büyük istasyondan biri olan Bologoye'ye yaklaşıyorlardı. Tamara kocasının saatine baktı. Saat neredeyse gecenin onuydu. Burada yaklaşık yarım saat mola vereceklerdi ve yolcuların çoğu bir şeyler yemek için inecekti ama Tamara aç değildi.</p>
<p>Trenin sola doğru yalpaladığını hissetti ve yanından geçtikleri istasyonun binaları iki tren hattını bir gemi pruvasının suları yardığı gibi birbirinden ayırdı. Tren durdu, biraz ilerledi, sonra biraz daha ilerledi. Sonunda makinisti mutlu edebilecek noktaya gelebildi.</p>
<p>Tekrar yola koyulduklarında Tamara da çoğu yolcu gibi uyumayı deneyecekti, ama daha zaman vardı ve o yüzden dışarı çıkıp biraz bacaklarını esnetmeye karar verdi. İkinci sınıf vagonun koridorunu dolduran insanlar yavaş yavaş çıkış kapısına doğru ilerliyorlardı. Yolcular vagondan perona inerlerken, Tamara ilerideki kalabalığın arasında bir uğultu duydu ve insanların kendisinin henüz görememiş olduğu bir şeyle karşılaştıklarını düşündü.</p>
<p>Dışarı çıktığında ne olduğunu anladı. Peronun diğer tarafında imparatorluk treni duruyordu. Tamara baştan uca ona baktı ve lokomotifin trenin kuzey ucunda olduğunu gördü, yani o da Petersburg'a gidiyordu. Bu tren normal yolcuların hizmetinde olan trenlerden çok daha hızlı yolculuk yapma hakkına sahipti. İstasyondan daha önce ayrılacak ve başkente Tamara'nın içinde bulunduğu trenden saatler önce ulaşacaktı.</p>
<p>Kalabalık, isteksizce peronun ayrıcalıklı kraliyet mahallinin aksi tarafında bulunan Kartsov Lokantası'na doğru yöneldi. Açlıkla; bir grandük, grandüşes, hatta belki de Majestelerini birkaç saniyeliğine bile olsa görebilme arzusu arasındaki mücadelenin galibi çoğu yolcuda birincisi oldu. Tamara gibi birkaç tanesi peronun orta kısmında kaldı, fakat sonra soğuk havadan rahatsız olarak ya lokantaya gittiler ya da trene geri döndüler.</p>
<p>Tamara bir sigara yakıp derin bir nefes çekti ve dumanı etkisini kaybedinceye kadar içinde tutup sonra burun deliklerinden bıraktıktan sonra istasyon lambalarının ışığı altında dalgalar halinde yükselişini ve her tren geldiğinde istasyonun üstünde asılı kalan sisli atmosferde hızla kayboluşunu izledi.</p>
<p>"Bunu burada yapamazsınız," dedi bir ses. Tamara arkasına döndü ve bürokrasinin garip bir oyunuyla Üçüncü Şube'nin kamusal yüzü olarak görevlendirilmiş olan Jandarma Kuvvetleri'nin, tren hatlarında düzeni korumak şeklindeki olağan görevini yapan mavi üniformalı bir üyesini gördü.</p>
<p>Tamara döndüğü zaman adamın yüzü düştü. Sesi anlamsız bir mırıldanma haline geldi. "Ah, affedersiniz," dedi ve alelacele dönüp gitti. Tamara onun kim olduğunu bilmiyordu, ama öyle görünüyordu ki adam onu tanımış ve önemsiz kuralları dayatmaya çalışarak incitmesi durumunda kariyerine zarar geleceğinden korkmuştu.</p>
<p>"Aptalca, değil mi?" dedi yakınında bir ses. Tamara adamın orada durduğunu bile görmemişti. "Burada Rus modernliğinin mabedindeyiz ve hâlâ onun gibi bir opriçnik'in bize ne yapacağımızı söylediğini görüyoruz."</p>
<p>Tamara <i>opriçnik</i> sözcüğüne tepki vermemeye çalıştı. Bu, işi ülkenin çıkarlarını korumak olan her polis memurunun ya da hükümet ajanının yeterince istismar ettiği bir terimdi ve Korkunç İvan'ın nefret edilen gizli polisini anımsatırdı. Üç yüz yıl öncesine ait bir sözcüktü, fakat Çar Nikolay zamanında halkın devletin gücüne olan kızgınlığı gibi bu sözcüğün kullanımı da artmıştı. Bu terim kariyeri sırasında Tamara'ya ancak ara sıra yöneltilmişti. Fakat II. Aleksandr'ın idaresindeki imparatorluk otoritesinin zayıfladığı zamanın bir göstergesiydi, öyle ki istasyon peronunda duran bir adam bile bu sözcüğü kendisine tamamen yabancı ve kolaylıkla hükümet muhbiri olabilecek birinin -ki Tamara zaten öyleydi- önünde sarf edebiliyordu.</p>
<p>Tamara arkasına dönüp ona baktı. Kısa boylu -ondan biraz daha uzundu- yirmi beş yaşlarında, sivri yüzlü bir adamdı. Bıyığına ve favorilerine bakılacak olursa bir ordu mensubu gibi görünüyordu, ama üstünde üniforma yoktu. Gözlüğü ona entelektüel bir hava veriyordu ve bu da onun yorumunu daha da tahmin edilebilir kılıyordu. Parmaklarının arasında neredeyse bitmek üzere olan bir sigara tutuyordu.</p>
<p>"O işini yapıyor," dedi Tamara.</p>
<p>"Ah! Yani bunun yasayı uygulayan değil, onu koyanın suçu olduğunu mu söylemek istiyorsunuz?"</p>
<p>Tamara sustu ve dikkatle ne söyleyeceğini düşündü. Belki de sonradan amirlerine çarpıtılarak iletilecek olan masum bir şey söyleme tuzağına çekilmek üzere olan kişi kendisiydi.</p>
<p>"Yasa hepimize fayda sağlasın diye yapılır."</p>
<p>Sigarasından son bir nefes çekip yere attı ve ithal malı şık çizmesinin topuğuyla ezdi. "Peki, nerede ve ne zaman sigara içeceğimizin söylenmesi size veya bana nasıl bir fayda sağlıyor?" diye sordu adam.</p>
<p>"Bazı yasalar riayet edildiklerinden çok ihlal edildikleri zaman onurlandırılır."</p>
<p>"Ah! Shakespeare!"</p>
<p>Tamara kabul edercesine gülümsedi, fakat bu terimin nereden geldiğini bilmiyordu. Adam kulağa İngilizce gibi gelen bir cümle söyledi ve Tamara onun sadece kendisinin söylemiş olduğu sözleri tercüme ettiğini tahmin etti. "Ben Gogol'ü tercih ederim," dedi.</p>
<p>Adam hayran kalmış gibi görünüyordu. "Gerçekten mi? Gerçekten mi?" Aslında Tamara o yazar hakkında çok az şey biliyordu. Onun sözcüklere karşı olan yeteneğine hayranlık besliyordu, fakat bunun, bütün yazarlarda olduğu gibi, Rusya gibi bir ülkede bir anlamı olmayan görüşleri saklamak için kullandığını hissediyordu. "Babam onun <i>Müfettiş</i> adlı oyununun büyük bir hayranıydı," diye devam etti adam, "ki bunun da onun oyunu ne kadar az anlamış olduğunu gösterdiğini düşünüyorum." Gözlerine uzak bir anının ifadesi yerleşti. Babasını kaybetmiş olmak için fazla gençti.</p>
<p>Tamara, canlılığından hoşlanarak ve kışkırtıcı yorumlarının sadece aptallıktan, yalnızca söyledikleri şeylerin dünyayı gerçekten etkileyebileceğine inanmayan çoğu zeki insanda görülebilecek türde bir aptallıktan kaynaklandığına karar vererek içtenlikle gülümsedi ona. Bu hem hoşlanılabilecek hem de tehlikeli bir özellikti. Genç adam da ona gülümsedi ve hafifçe kızardı.</p>
<p>"Sanırım bunu anlamadığım için mutluyum," dedi Tamara, sigarasını atarak.</p>
<p>Adam burnuna dokundu ve başını peronda yürümekte olan jandarmaya çevirdi. "Çok bilgece," dedi. Elini cebine sokup altından bir sigara tabakası çıkardı ve açıp, "Bunlar Fransa'dan," diyerek ikram etti.</p>
<p>Tamara bir sigara alıp teşekkür etti. Genç adam da bir tane alıp tabakayı cebine soktu ve madenİ başlığı olan bir cam tüp çıkardı. Onu Tamara'ya doğru yaklaştırdı, Tamara bunun sigarayı yakmak için kullanılan bir tür alet olduğunu fark etti. Alet tısladı, ama ucunda bir alev görünmedi. Adam tekrar denedi, bu defa daha kuvvetli bir tıslama duyuldu ve yine kayboldu. Tamara çantasına uzanıp bir kibrit kutusu çıkardı. Bir kibritle sigarasını yakıp genç adama uzattı. Adam eldivenli eliyle Tamara'nın elini tutup biraz kaldırarak kendi sigarasına yaklaştırdı ve birazdan sigaranın ucunda turuncu bir kor oluştu.</p>
<p>"Bu Rus modernliğinin mabedine çok daha uygun," dedi Tamara.</p>
<p>Adam kısa, gürültülü bir kahkaha attı. "Petersburg'da <i>Kumarbaz</i>'ın sahnelendiğini duydum," dedi. "Onu gördünüz mü?"</p>
<p>"Korkarım hayır."</p>
<p>Konuşma trenin düdüğüyle bölündü ve genç adam etrafına baktı. Yeni yakmış olduğu sigarasını yere attı. "Locamda bana katılmalısınız," dedi. "Nerede kalacaksınız?" "Dussot's Oteli'nde."</p>
<p>"Hangi isimle?"</p>
<p>"Kendi ismimle."</p>
<p>"Benimle alay etmeyin, Matmazel."</p>
<p>Tamara onu düzeltmedi. "Tamara Valentinovna Komarova," dedi.</p>
<p>"Sizi arayacağım, Tamara Valentinovna," dedi adam ve hemen ardından platformda koşmaya -bu kadar kısa boylu biri için biçimsiz bir etkinlikti- başladı ve trene atladı. Tamara yakında duran birkaç kişinin bir ona bir de kendisine baktığını fark etti, fakat ancak onun atlamış olduğu ve yavaşça istasyondan ayrılmaya başlamış olan trenin gittiği yönü takip edebildi. Treni kaçırdığı için endişelenmesine gerek yoktu, çünkü genç adam onunla aynı trende yolculuk etmiyordu. Bu trenin vagonlarının rengi yolcu treni gibi koyu yeşil değil, canlı bir lacivertti. O imparatorluk treniydi.</p>
<br/>
<p>Tren tekrar harekete geçti ve istasyondan ayrıldı. Yudin hangisi olduğundan emin değildi, ama en iyi tahminle Bologoye olmalıydı. Artık gece olmuştu, göremiyor olsa da bunu biliyordu. Gündüz uyumuştu ve yolculuğu rahat geçmişti, fakat bir <i>vurdalak</i> karanlık çöktüğünde tedirgin olurdu. Günlerce beslenmeden yol alabilecek olsa da, geceleri yürümek isterdi.</p>
<p>Artık sonbahar yaklaşıyor ve geceler uzuyordu, ama Yudin hâlâ Moskova ile Petersburg arasındaki yolculuğu herhangi bir yolcu gibi bir vagonda oturarak yapamıyordu. Trenin sonundaki, hava şartlarına karşı koruyabilecek tavanı bile olmayan ayrı bir vagonda bagaj olarak seyahat ediyordu. Bu da içinde bulunduğu ahşap sandığın çok iyi yapılmış olmasını gerektiriyordu. Bir çatlaktan içeri sızabilecek en ufak bir güneş ışığı huzmesi bile onun sonunu getirebilirdi. Gerçek bir tabut değildi ve trenin envanter listesine de bu şekilde kaydettirilmemişti. Herhangi bir demiryolu çalışanının onun içine bakması tehlikesi yoktu; belgelerin üzerindeki Üçüncü Şube damgası bunun icabına bakmıştı. Sabah, Petersburg'a geldiklerinde sandık trenden indirilip alınması için depoya bırakılacaktı. Gece olduğunda onu içerden açacak mekanizmayı kullanmak kolaydı.</p>
<p>Yudin şimdi kilidin dilini kolayca çekebilir ve gece saaderi boyunca birinci sınıf vagondaki herhangi bir yolcu gibi rahatça oturabilirdi. Ama ne anlamı vardı ki? Artık ait olmadığı bir türün üyelerine benzemeye çakşırken alacağı küçük, fakat gereksiz bir riskti bu. O ve Raisa Styepanovna daha önce bu yolculuğu birçok kez yapmış ve her zaman bagaj vagonunun güvenli ortamında kalmışlardı. Şimdi değişiklik yapmanın sırası değildi.</p>
<p>Yudin birkaç aydır Petersburg'a gelmek istiyordu, ama yazın bu riskli olurdu. Güneşin en güçlü olduğu zamanlarda, geceler en fazla beş saat sürerdi. Moskova'da en azından altı buçuk saat süreceklerine güvenebilirdi ve orada hiçbir zaman büyük bir yakalanma tehlikesine girmeden gidebileceği yeterince sığınağı vardı.</p>
<p>Ama bu yolculuğun yapılması gerekiyordu ve zaman sonu gelmez bir meta değildi. Çar I. Aleksandr'ın ölümüyle ilgili dalaverenin nasıl yapıldığını ve Aleksandr'ın otuz yıldır nerede saklandığını bilen -ya da bilme şansı olan- ve hâlâ hayatta olan yalnızca iki kişi vardı. Bu adamların ikisi de yaşlıydı ve yakında ölebilirlerdi.</p>
<p>Onlardan biri, Petersburg'da yaşıyordu.</p>
<br/>
<p>Her şey çok tanıdıktı. Tamara'nın -Vitya, Milenoçka, Stasik ve Luka'yla birlikte yaşadığı yer- buradan çok uzak değildi, ama orayı ziyaret etmek istemiyordu. Nevskiy Bulvarı'nda yürüyor ve biraz ilerideki Donanma Binası'nın kulesi, yönünü tayin etmesine yardım ediyordu.</p>
<p>Yeliseyev Kardeşler dükkânını geçti ve oraya şarap almaya geldikleri zamanları anımsadı - 1847 yılbaşında Vitya elinde iki şişe şampanyayla çıkagelmişti, çünkü dükkânın sahibi, eşinin kuzinini Vitya'nın tedavi ettiğini hatırlamıştı. İçine hiç girmediği Ermeni Kilisesi'ni geçti. Bir zamanlar, eğer uslu dururlarsa, çocukları oraya götürmeye söz vermişti. Uslu durmamış, kiliseye götürülmemişlerdi ve Tamara şimdi içtenlikle sözüne bu kadar sadık kalmış olmamayı diliyordu.</p>
<p>Yolun geri kalanından ayırt edilmesi her zamanki gibi olanaksız olan Kazanskiy Köprüsü'nden geçti; o kadar genişti ki köprüden ziyade bir meydana benziyordu. Onun yapısını yalnızca her iki tarafta altından görünen Yekaterininskiy Kanalı ele veriyordu. Tamara etrafına daha dikkatli bakmaya başladı. Aradığı caddenin, Danilovların son oturduğu cadde olan Büyük Konyuşennaya Caddesi'nin çok geçmeden sağ tarafta bir yerde karşısına çıkacağını biliyordu. Küçük Konyuşennaya Caddesi ile Luteryen Kilisesi'ni geçince aradığı caddeye ulaştı.</p>
<p>Bu bölgenin tipik bir görüntüsü vardı, zemin katların tamamı dükkândı ve üstlerinde konutlar vardı. Yedi numara biraz daha aşağıdaydı. Tamara, asılı büyük demir halkayı kullanarak kapıyı çaldı. Bekledi. Kimse açmadı. Kapıyı tekrar çalıp dinledi, ama açmak için gelen kimsenin sesini duymadı. Üçüncü bir deneme daha yaptıktan sonra vazgeçti. Çantasında böyle bir durumla karşılaşabileceğini düşünerek yazmış olduğu ve evin şimdiki sahiplerinden kendisiyle bağlantı kurmalarını rica ettiği bir mektup vardı. Yapmış olduğu uzun yolculuk pek yararlı olmamış gibi görünüyordu, ama başka seçenekler de vardı.</p>
<p>Evin altında bir kitapçı dükkânı vardı. Görünüşe göre uzun yıllardır oradaydı. Oradakilerin apartmanın içinde oturanlardan daha fazla şey biliyor olmaları olasılığı çok yüksekti. Tamara içeri girdi. İçerisi kitap doluydu, bazıları raflarda, bazıları masaların üstünde duruyordu, diğerleriyse yıkılacakmış gibi görünen, tavana kadar yükselen tepeler halinde yığılmıştı. Bütün mekânda eski kâğıt kokuşu vardı. Yerde duran kitapların su basmasından etkilenmeleri muhtemeldi. Yığınların en dibinde bulunan kitaplar muhtemelen defalarca suda kalmış ve sonra kurumuştu. Burası Tamara'ya Kremlin'in arşivini anımsattı. Sanki bir rafın arkasından her an kalın kaşlarıyla Gribov çıkacak gibiydi.</p>
<p>Sonra dükkân sahibi göründü, Gribov'a hiç benzemiyordu. Sıska ve uzun boyluydu, hafifçe dalgalı bembeyaz saçları vardı. Rusçayı iyi konuşuyordu, ama hafif bir Alman aksam vardı ve çok mesafeli görünüyordu.</p>
<p>"Size yardımcı olabilir miyim?"</p>
<p>"Ben de bunu ümit ediyorum," dedi Tamara başını kaldırıp. Adam bir masanın arkasında olduğundan ayakları görünmüyordu, fakat boyu kendisinden o kadar uzundu ki, Tamara onun bir kutunun üstünde durup durmadığını merak etti. "Aleksey İvanoviç Danilov hakkında bilgi arıyorum."</p>
<p>Dükkân sahibinin kaşları kalktı. Tamara'nın sorusunu düşünüyordu. "Danilov. Danilov." Sonra konuşmaya başladı. "Tabii ki Krişa Danilov'un derlediği <i>bilina</i><a id="dipnot028" style="vertical-align: super;" href="../Text/dipnotlar.xhtml#sonnot028">[2]</a> var elimizde, yani en azından öyle söyleniyor. Ben şahsen bundan şüpheliyim. "Tekrar kaşlarını çattı." Ama bir Aleksey İvanoviç hatırlamıyorum."</p>
<p>"O bir yazar değil. Üst kattaki dairede otururdu."</p>
<p>"Ne zaman?"</p>
<p>"1825'e kadar," dedi Tamara, bu tarihin Aleksey'in geçmişiyle ilgili çok fazla şey açığa çıkarmadığını ümit ederek. "Ama karısı bir süre daha burada kalmış olabilir. Ve oğlu - Dimitriy Alekseyeviç."</p>
<p>"Ah!" dedi adam, biraz teatral bir ifadeyle. "Hatırladım. Hatırladım. Hatırladım. Ben buraya ilk geldiğimde eşi oturuyordu. M... M..." İsmi anımsamaya çalıştı ama başaramadı. "Dul olduğunu söylemişti." Sürgüne yollanmış eşinin anısını canlı tutmanın güzel bir yolu, diye düşündü</p>
<p>Tamara, kadının eşinin ihaneti nedeniyle hissetmiş olduğu utancı içtenlikle onaylamasına rağmen. "Ben buraya geldikten bir sene sonra öldü." Kasvetli bir ifadeyle gözlüklerinin üstünden Tamara'ya baktı. "1848, bilirsiniz."</p>
<p>"Bilirim," dedi Tamara sakince. "Peki, burası kime kaldı?"</p>
<p>"Eh, aslında kimseye kalmadı. Onunla çok az temasım oldu." Sesi birden heyecanla yükseldi. "Marfa Mihaylovna, evet o. Marfa Mihaylovna Danilova."</p>
<p>Tamara'nın içinde küçücük bir heyecan uyandı - tıpkı Moskova'da Volkonskiy'in ödeme yaptığı bir çocuktan söz ettiği mektubu okuduğu zamanki gibi. O zamanki neşesinin anne ve babasına bir adım daha yaklaşmış olmaktan çok tıpkı bugün olduğu gibi yalnızca ileri doğru bir adım atmış olmasına bağlı olduğunu hissetti. Ödül kadar arayış da heyecan veriyordu. Bir an sonra bu fikir Tamara'nın içini melankoliyle doldurdu. Her iki arayışta da ödülün bir hayal kırıklığı olduğu mu çıkacaktı ortaya? "Kimseye kalmadı derken ne kastediyorsunuz?"</p>
<p>"O da tıpkı benim gibi kiracıydı. Hâlâ birine kira ödüyorum. Onunla hiç tanışmadım. Adı Makarov; Vasiliy Denisoviç."</p>
<p>İleri doğru bir adım daha. "Adresi ne?"</p>
<p>"Korkarım hiçbir fikrim yok. Ödemelerimi onun bankasına yapıyorum - Büyük Meşçanskaya Caddesi'nde." "Anladım," dedi Tamara. Oraya pek uzak değildi, ama en azından yanında Yudin'in elinden çıkmış bir yetki belgesi olmadan bankadan müşterileri hakkında bilgi alması olanaksızdı. "O dairede şimdi kim kalıyor?"</p>
<p>Kitapçı sesini alçalttı ve cevap vermeden önce etrafına bakındı. "Genç bir kadın," dedi. "Bir tümgeneral düzenli olarak onu ziyaret ediyor. Sabahları, 'Günaydın,'diyoruz, ama bu hanımın ismini bilmiyorum. Bu civar için hiç uygun değil, ama elden ne gelir?"</p>
<p>Tamara gitmeye hazırlandı.</p>
<p>"Umarım sizi çok şaşırtmamışımdır," dedi adam, ziyaretçisi giderken. Tamara onun bunu umduğundan kuşkulandı. Dairenin kapısına gidip mektubu bıraktı. Yeni kiracının cevap vermemek için kendine göre nedenleri olabilirdi, ama temasa geçerlerse, paylaştıkları meslek Tamara'nın ondan normalde öğrenebileceğinden biraz daha fazla şey öğrenebilmesine yardım edebilirdi.</p>
<p>Tam Nevskiy Bulvarı'na doğru yola koyulmuşken, birinin bağırdığını duydu. Arkasına baktığında kitapçının dükkânın kapısından dışarı uzanmış olduğunu ve elinde küçük bir kâğıt parçası salladığını gördü. Geri dönüp onun yanına gitti.</p>
<p>"Bunun bende durduğunu hatırladım." Kâğıdı Tamara'ya uzattı. "Belki posta gelirse diye verilmişti ama yıllardır bir şey gelmedi."</p>
<p>Tamara çantasından not defterini çıkardı ve ayrıntıları not aldı. Adama tekrar teşekkür edip yola koyuldu. İşte bu büyük bir adımdı. Adamın kendisine vermiş olduğu adres yürüyerek yarım saatlik mesafedeydi ve isim de bildiği birine aitti.</p>
<p>Dimitriy Alekseyeviç Danilov.</p>
<br/>
<p>"Ah!" dedi Tamara.</p>
<p>Fontanka'ya<a id="dipnot029" style="vertical-align: super;" href="../Text/dipnotlar.xhtml#sonnot029">[3]</a> bakan bir binanın birinci ve ikinci katından meydana gelen büyük bir evdi. Tamara, Dimitriy Alekseyeviç'in evde olup olmadığını sordu. Yudin'in Dimitriy'in Sivastopol'da olduğu yönündeki ifadesi göz önünde bulundurulduğunda, Tamara'nın olumlu yanıt alacağı yönünde bir beklentisi yoktu, ama uşağın doğru dürüst bir cevap vermeden kendisini doğrudan bir kabul salonuna götürmesi onu ümitlendirdi. Uşak, Tamara'nın geldiğini haber verdikten sonra onu içeri aldı ve Tamara kendini bir divanda oturmuş kırk yaşlarında bir kadının karşısında bulunca hayal kırıklığına uğradı.</p>
<p>"Size nasıl yardımcı olabilirim?" dedi kadın. Böyle olmak için büyük çaba gösteriyor olduğunu düşündürecek kadar zayıftı. Sarı saçlıydı, fakat bunun onun doğal saç rengi olmadığı neredeyse kesin gibiydi. Gözleri ziyaretçisine içerlemiş gibi bakıyordu.</p>
<p>"Dimitriy Alekseyeviç'i bulmayı ümit ediyordum," dedi Tamara.</p>
<p>"Binbaşı Danilov ülkesi için savaşıyor."</p>
<p>"Elbette. Çok gururlanıyor olmalısınız."</p>
<p>"Eşiniz orduda mı?"</p>
<p>"Eşim öldü." Tamara bunu söylediğine hemen pişman oldu - çünkü kadının kibirli gururunu incitmesine gerek yoktu ve ölümünün sosyal bir karşılaşmada piyon olarak kullanılması Vitya'ya karşı yapılmış bir hakaretti. Yine de, istenen etkiyi gösterdi.</p>
<p>"Üzgünüm," dedi kadın, gözlerini yere indirerek. "Lütfen oturun." Elini uzattı. "Ben Svetlana Nikitiçna."</p>
<p>Tamara uzatılan eli kısaca sıktı ve oturdu. "Alışılmadık bir isim," dedi.</p>
<p>Svetlana gülümsedi. Tamara onun bu yorumu daha önce de duymuş olduğuna hükmetti. "Annem ve babam, Zukovskiy'i çok severdi." Zukovskiy'in ismi kırk yıl kadar önce şiirleriyle duyulmuştu; bu da Tamara'nın kadının yaşıyla ilgili tahminini doğruluyordu.</p>
<p>"Aslında buraya eşinizin ailesiyle ilgili bilgi almak için gelmiştim," dedi Tamara, en iyi yaklaşımın dürüstlük olduğuna karar vererek.</p>
<p>Yanıt hemen geldi. "Kocamın benden başka ailesi yok."</p>
<p>"Babası hâlâ hayatta."</p>
<p>Svetlana'nın gözleri alevlendi. "Ama öyle değilmiş gibi davranmayı uygun görüyor. Yıllardır ondan hiç haber almadık."</p>
<p>"Hiç mektup yazmaz mı?"</p>
<p>"Bana göre bu onun nezaketini tek ifade etme biçimi."</p>
<p>"Onu tanıyor musunuz?"</p>
<p>Svetlana başını salladı." 1840'a kadar evli değildik." Tamara gibi.</p>
<p>"Yani Marfa Mihaylovna'yı tanıyor muydunuz?"</p>
<p>"Ah evet." Bunu hatırlamak Svetlana'yı gülümsetmemişti. "Erkekleri ve annelerini bilirsiniz. Daha uzakta yaşamalıydık. Çok şükür ki, Mitka'nın görevi nedeniyle çoğu zaman yurtdışında oluyorduk."</p>
<p>"Annesi öldüğünde mahvolmuş olmalı." Tamara, Svetlana'nın da böyle hissetmiş olduğunu ima etmeyecek kadar şey öğrenmişti.</p>
<p>Tamara'nın onun eşinin zihninden geçenleri bilebileceği iddiası Svetlana'nın gözlerini öfkeyle parlattı, fakat kendisine hâkim oldu. "Besarabya'daydık," dedi. "Mitka devrimi bastırmaya uğraşıyordu."</p>
<p>"Kolera mıydı?" Tamara bu sözcüğü kullanmaktan nefret ediyordu.</p>
<p>Svetlana başını salladı. "Cenaze törenine bile gidemedik. Hızla... yapılması gerekiyordu."</p>
<p>"Aleksey İvanoviç'e haber verdiniz mi?"</p>
<p>"Elbette. Ama sessizliğini korudu. Eğer Vasya olmasaydı, Mitka nasıl üstesinden gelirdi bilemiyorum." "Vasya?" Tamara onun kim olabileceğini sezmişti. "Fiilİ Devlet Meclisi üyesi Yudin - eski bir aile dostu." Tamara, Dimitriy ile olan bağlantıyı zaten biliyordu, fakat belki daha ileriye de uzanıyordu. "O Aleksey'i tanıyor muydu?"</p>
<p>Svetlana birden sinirlendi. "Gerçekten hiçbir fikrim yok - olsa bile size neden söyleyeyim ki?"</p>
<p>"Sadece Aleksey İvanoviç'e ne olduğunu merak ediyorum."</p>
<p>"O Mitka'nın babası, benim değil."</p>
<p>Tamara ayağa kalktı. Svetlana'dan daha fazla bilgi alamayacaktı. "Belki de o geri döndüğünde aramalıydım." "Deneyebilirsiniz. Ama yine de Sivastopol'dan kısa süre içinde ayrılacağını sanmıyorum."</p>
<p>Tamara elini uzattı ve Svetlana'yı daha fazla kızdırmayacak bir şekilde gülümsemeye çalıştı. İşe yaramış gibi görünüyordu. Svetlana onun elini sıktı ve bir gülümsemeyle karşılık verdi.</p>
<p>"Bu kadar zorlayıcı davrandığım için üzgünüm, Svetlana Nikitiçna. Ama Dekabristler hâlâ önemli."</p>
<p>"Benim için değil - ama Mitka için babası kesinlikle önemli. Döndüğünde sizinle konuşacağına emifıim, ama dediğim gibi, bu çok uzun zaman alabilir."</p>
<p>Tamara oradan ayrıldı ve oteline doğru yürüdü. Çok verimli bir gün olmamıştı, ama bir isim daha öğrenmişti: Vasiliy Denisoviç Makarov. Ve Tamara'nın Dimitriy'in yakında geri döneceği konusunda karısından daha fazla ümidi vardı; ama Svetlana Nikitiçna o sırada askerİ durumdan kendisi kadar haberdar değildi muhtemelen. Tamara'nın duyduğuna göre Sivastopol birkaç gün içinde düşecekti.</p>
<br/>
<p>Bonaparte, mezarından bile olsa uzanmış ve Rusya'dan öcünü almıştı. Bütün parçalar yerli yerindeydi: yeni bir Napoleon tarafından -uzaktan da olsa- yönetilen bir Fransız ordusu; parçalanmış bir ordunun ümitsizce geri çekilmesi; askerlerin, atların ve sivillerin kaçabilmek için geçmeleri gereken külüstür bir köprü. Kuşkusuz hava farklıydı -dondurucu bir kışın tam ortası değil, yaz sonuydu- fakat bunun dışında Berezina<a id="dipnot030" style="vertical-align: super;" href="../Text/dipnotlar.xhtml#sonnot030">[4]</a> yeniden doğmuştu. Ve bir fark daha vardı: Bugün geri çekilen Fransa değil, Rusya'ydı.</p>
<p>Yenilgi gelmiş, ama hızlı gelmişti. Dimitriy askerlerine üçüncü tabyaya doğru acımasızca ilerleyen Fransız piyadesine ateş açmaları emrini vereli daha bir gün olmuştu. Şansları yaver gitmişti. Saldırıyı püskürtmüşlerdi. Bir sükûnet ânında Dimitriy sağ tarafındaki dördüncü tabyaya bakmış ve orada da Totleben'in<a id="dipnot031" style="vertical-align: super;" href="../Text/dipnotlar.xhtml#sonnot031">[5]</a> savunmasının İngiliz hücumuna dayandığını görmüştü. Ama sonra soluna bakmıştı. Orada ilerleyen askerler, topçu ateşi ve çökmüş mazgallı siperler görmemişti. Orada gördüğü şey, tartışmaya yer vermeyecek şekilde, Sivastopol'ün yenildiğini göstermişti ona.</p>
<p>Malahov Kulesi'nin tepesinde kırmızı, beyaz, mavi renkleriyle Fransız bayrağı dalgalanıyordu.</p>
<p>Şehrin ıssız caddelerinde, başka askerlerin de toplanacağını bildiği Deniz Kuvvetleri kışlasına doğru yürürken içinden karanlık bir öfkenin yükseldiğini hissetmişti. Bütün savaş boyunca ilk kez Fransızlardan, İngilizlerden ve Rusya'yı haklı olarak istediği Karadeniz'e erişim olanağından yoksun bırakmak için oraya gelmiş olan herkesten nefret ediyordu. Hastalığıyla ve ölümüyle savaşın ıstırabını yaşamıştı, fakat sonunda gelen yenilgiyi içine sindiremiyordu. Kendini bir defalığına bir vatansever gibi hissetti.</p>
<p>Karargâhta Malahov'un kaybedilmesinin şehrin birkaç gün -belki de birkaç saat- içinde düşeceği anlamına geldiği şeklindeki yorum konusunda görüş ayrılığı yoktu. Bu olasılıkla ilgili planlar yapılmıştı. Nikolay Kalesi'nden kuzeye uzanan dubalı köprüyle ilgili çalışmalar yazın başlamıştı. Onun amacını herkes biliyordu, ama sadece az sayıda kişi söz etmeye cesaret edebiliyordu. Yalandan ümitli görünmek daha rahattı. Tahliyenin nasıl gerçekleştirileceğiyle ilgili planlar dikkatle hazırlanıyordu. Kimse Berezina'yla olan benzerlikten söz etmiyordu.</p>
<p>Dimitriy hareketin durduğunu hissetti. Gözlerini iyice açıp yukarı baktı. Ortalık kararmıştı - yukarıdaki yıldızları ve parkasını sedye olarak kullanarak kendisini taşıyan üç adamın karaltısını gördü. Artık hareket etmiyor olmalarına rağmen, Dimitriy sanki bir teknedeymiş gibi hafifçe sağa sola sallandığını hissetti. Şu âna kadar ancak köprünün ortasına gelmiş olduklarını tahmin etti. Şehirdekilerin çoğu onun üzerinden kaçmıştı - kayıpları azaltmak ve daha fazla geri çekilmeleri durumunda bir daha bu kadar büyük bir coğrafik engelle karşılaşmamak için Deniz Limanı boyunca kuzeye Severnaya'ya kaçmıştı.</p>
<p>önceki akşam her şey açık görünmüştü - sanki plan yapmak eyleme geçmekmiş gibi. Dimitriy, sanki oradan ayrıldıklarında şehre ne olacağını unutturacakmış gibi, konuşurlarken kimsenin diğerinin gözüne bakamadığını anımsadı.</p>
<p>Sonra, biri Rostopçin ismini mırıldanmıştı.</p>
<p>Manasını hepsi anlamıştı. Yine 1812'ye, ama bu defa Napoleon'un geri çekilişine değil, ondan sadece birkaç ay önce Moskova'yı işgal edişine dayanıyordu. Dimitriy bu öyküyü babasından sayısız defalar dinlemişti. Moskova valisi Fyodor Vasiliyeviç Rostopçin ayrılmadan önce şehrin her yerinde yangın çıkarılması emrini vermişti. O cehennem beş gün boyunca her yeri kasıp kavurmuş ve binaların üçte ikisini yok etmişti. Bugün bu emri gerçekten Rostopçin'in vermiş olduğundan kuşku duyanlar vardı, ama bu, sonucu etkilemezdi. Moskova savunulamaz hale gelmişti; Napoleon geri çekilmeye zorlanmış ve böylece çöküşü başlamıştı. Emri kim vermiş olursa olsun, bir başkasının eline düşmesindense, mahvolmasını tercih ederek şehre karşı en gerçek sevgiyi göstermişlerdi.</p>
<p>Dimitriy, Sivastopol'a olan sevgisinin ne kadar derin olduğunu bilmiyordu, ama bir grup kundakçıyı yönetmeye ilk gönüllü olanlardan biriydi. Halk yığınları kuzeye, Nikolay Kalesi'ne ve kendilerini güvenli yerlere ulaştıracak köprüye doğru ilerlerken, Dimitriy ve diğerlerinin ekipleri şehre dağılmışlardı. Güneydeki boşaltılmış bölgelerde ilk yangınları çıkarmışlardı. Orada bile ümidini korumaya devam eden, kentin kurtarabileceğini düşünen insanlarla karşılaşmışlardı. Bunların çoğu Sivastopol'ün bildikleri tek ev olduğunu düşünen denizcilerdi; denizin dalgalarıyla bir yandan diğerine sallanmayan tek ev. Bir misket tüfeğinin sesi veya bir süngünün dürtmesi adamları tekrar harekete geçirdi ve Dimitriy onların diğer tahliye edilenlerle birlikte oradan ayrdacaklarını ya da en azından bir daha geri dönmeyeceklerini ümit etti.</p>
<p>Elindeki meşaleyi parafine bulanmış yığınlara soktuğu her defasında kendisi ve yönettiği adamlar yaptıkları şeyin abesliğine neredeyse gülmüşlerdi. Düşman topları şehrin yarısında binaları dümdüz etmişti - ve bombardıman bugün bile azalmamıştı. Şehrin diğer yarısının küle döndüğünü görmenin kime ne faydası vardı ki? Ve Dimitriy yine de mantıklı olmanın ötesine geçmişti. Sivastopol'a geldiğinde kendisini tutan amaçsızlık hissi şimdi iki katına çıkmıştı. Kısa bir süre Tyeplov'un kendisine devam etmesi için bir neden verdiğini düşünmüştü, ama Tyeplov ona ihanet etmişti. Şimdi Dimitriy'i tatmin eden tek şey göreviydi. Ve eğer görevi Fransızların almak istediği şeyi yok etmekse, bu çok daha iyiydi.</p>
<p>"Gitme vakti, efendim," diye bağırmıştı çavuşu, akşam karanlığı çökerken. Dimitriy, çavuşu ve üç erle birlikte saatlerdir oradaydı. Bir sürü yangın çıkarmışlardı, ama hiçbirinin sonucunu görmek için bekleyememişlerdi. Birkaç sokak ötelerinde ilerleyen birliklerden gelen bağrışları duymaya başlamışlardı bile.</p>
<p>"Sadece bir tane daha," diye yanıtlamıştı Dimitriy, başını kaldırmış önündeki gösterişli binaya bakarak. Şehrin doğusunda, Deniz Limanı'nın aksi yönünde, Deniz Kuvvetleri kışlası tarafındaydılar. Dimitriy bu binayı iyi biliyordu. Burası İgnatyev ve Tyeplov'un haftalar önce her şeyden habersiz kurbanlarını getirdikleri, Dimitriy'in İgnatyev'in beslendiğini ve Tyeplov'un aynaya baktığını görüp, onun gerçekte ne olduğunu anlamış olduğu evdi. Dimitriy'in bu şehir ve onunla ilgili anılarına uygun bir veda olacaktı bu.</p>
<p>Ateşi çabucak yakmışlardı. Çavuş evin arka tarafının zaten bombalanmış olduğuna işaret etmişti, ama o zamana kadar işin çoğunu yapmışlardı. Dimitriy, adamlarının gitmeleri gerektiği yönündeki uyarılarına rağmen, durup yükselen alevleri izlemişti. Bu onun için bir sondu. Tyeplov herhangi bir yerde olabilirdi, fakat Dimitriy için artık bir şey ifade etmiyordu. Buna gerçekten inanıyordu.</p>
<p>Sonra top ateşi başlamıştı. Kırmızı ceketliler saniyeler içinde tepelerine binmişti - on tanesi birden; bu bir işgalden çok bir keşif partisine benziyordu. Bir <i>ryadovoy</i> ilk</p>
<p>salvoda yere yıkılmıştı, fakat Dimitriy tek şanslarının İngiliz <i>shtutser</i>'ini dolduramadan karşı saldırıya geçmek olduğunu biliyordu. Kılıçları havada caddeden aşağı koşmuşlardı. Dimitriy arkadaşlarına bağırdığını hatırlıyordu. Neredeyse düşmana saldırır saldırmaz kılıcıyla iki tanesini devirmişti. Bir diğerini de tabancasıyla halletmişti. Sonra çenesinin altına aldığı bir kabza darbesiyle arkaya yıkılmıştı. Arkadaşlarının mücadeleye devam ettiğini görebiliyordu, ama onlara göre sayıca azdılar. Onu yere yıkmış olan İngiliz tepesine dikilmiş ve tıpkı aylar önce Tyeplov'un gösterdiği gibi hızla tekrar doldurmuştu tüfeğini. Dimitriy kendisine doğrultulan namluyu ve diğer ucundaki tetiğe dokunmaya hazır olan askeri görebiliyordu. Ayağa kalkmaya çalışmıştı, fakat hâlâ aldığı darbenin etkisi altındaydı. Sonunu getiremeyeceğini bildiği bir duaya başlamıştı.</p>
<p>Bu noktada hatırladıkları belirsizleşmeye başlıyordu. Tam o anda bir silah sesi duymuş ve adamlarından birinin tüfeğinin mekanizmasından çıkan barut parlamasını görmüştü; kırmızı ceketli aniden sarsılarak hedefini şaşırmıştı. Mermi sağ ayak bileğini parçalarken Dimitriy delici bir ağrı hissetmişti. Tekrar ayağa kalkmaya çalışmıştı, ama ağrı dayanılır gibi değildi. Ardından kendinden geçmişti.</p>
<p>Sonra hatırladığı şey sırtüstü yatar durumda muazzam bir hızla şehirden geçtiğiydi, ama bir tren vagonundaki gibi sürekli olarak bir yerlere çarpıp sarsılmıyordu. Etrafında, gösterdikleri çabadan yorulmuş insanların nefes alıp verdiğini ve onun ötesinden gelen top seslerini duyuyordu.</p>
<p>"Endişelenmeyin, efendim," diyordu çavuşu. "Sizi buradan çıkaracağız." Terk edilmemiş olduğu için şanslıydı. Konuşmaya çalışmış, fakat buna gücü yetmemişti. Birkaç kez bilinçsizlikle kayıtsızlık arasında gidip gelmiş ve kendi kendini kurtarmayı hiç de o kadar fazla arzu etmemesine rağmen Tanrı'nın neden onu kurtarmayı seçtiğini merak etmişti, ama bir yanıt bulamamıştı.</p>
<p>Şimdi dubalı köprünün üstündeydiler ve durmuşlardı; güvenliğe bu kadar yakın olmalarına rağmen, yine de kolaylıkla tepelerine inme ihtimali olan bombaların tehdidi altındaydılar. Ağrı, bir nabız gibi atarak Dimitriy'in bacağına doğru yükseliyordu. Yaraya bakmaya cesaret edemiyordu, ama bir daha yürüyebileceğinden şüpheliydi. Başını sağa doğru çevirip etrafındaki kalabalığa baktı. Biraz ileride liman Karadeniz'e açılıyordu ve orada kendilerini bekleyen İngiliz ve Fransız donanmaları vardı. Eli geçici sedyeden yana doğru düşünce Dimitriy suyu hissetti. Başını kaldırıp baktığında etrafındaki adamların uyluklarına kadar suda olduklarını gördü. Kendisini taşıyanların onu suyun dışında tutmak için gösterdikleri bütün çabaya rağmen, Dimitriy sırtının ıslandığını hissedebiliyordu. Dubalar üstlerinden geçen insanların ağırlığıyla suya batıyor, ama yine de yükü taşıyabiliyorlardı. Dimitriy babasının Berezina'da Fransızların iki köprüsünden birinin nasıl tamamen çöktüğünü ve insanların, atların ve at arabalarının buzlu sulara gömüldüğünü anlattığını hatırladı. Burada su öyle ölümcül soğuk değildi, ama Dimitriy çok uzağa yüzebileceğinden kuşkuluydu.</p>
<p>Çavuşunun -adını hiç sormamıştı- dikkatle ona baktığını gördü. "Hemen devam edeceğiz, efendim. Sadece ilerisi biraz tıkalı."</p>
<p>Dimitriy konuşmaya çalıştı, ama söyleyecek bir şeyi yoktu. Başını geri yasladı ve kıvrımları altlarındaki şehirde patlayan bombaların ışığıyla aydınlanan alçak bulutları seyretti. Yüzüne gelen su yağmur değil, köpüren limanın suyu olmasına rağmen, bulutlar sanki büyük bir fırtınayı haber veren şimşeklerle aydınlanıyormuş gibiydi.</p>
<p>Sonra bütün bunlar bir kaosa dönüştü. Dimitriy bir bombanın ıslığını duydu ve bunu sol tarafta yakın bir yerden gelen bir su şapırtısı takip etti. Suyun altından bir patlamanın gümbürtüsünün geldiğini hissetti, fakat ıslık sesleri durmamıştı. İkinci bomba daha yakına isabet etti ve hemen arkasından gelen üçüncüsü sanki tam köprünün altında patlamış gibi hissedildi. Doğrudan büyük hasar verecek kadar güçlü değildi, fakat Dimitriy iki düzineden fazla adamın içgüdüsel olarak kendilerini patlamanın aksi yönünde suya attığını görebildi. Sedyeyi taşıyanlar sağlam duruyorlardı, fakat bir taraftan panik duygularına gem vurmaya, diğer taraftan da doğanın güçleriyle uğraşmaya çalışıyorlardı.</p>
<p>Üstlerinden yük kalkan dubalar suda yükselince köprü aniden iki yöne doğru dalgalandı. Dimitriy'in solundaki iki <i>ryadovoy,</i> sedyeyi bırakıp suya yuvarlandı. Diğer yandaki çavuş da aynı şeyi yapsaydı daha iyi olacaktı. Bunun yerine onu sıkıca tutunca Dimitriy'i neredeyse itmiş gibi sola doğru savurdu. Köprünün ahşap direklerine çarptığında bacağında şiddetli bir ağrı hissetti, fakat kendini kurtarabilmek için yapabileceği bir şey yoktu.</p>
<p>Sonra limanın soğuk suları onu kucakladı ve her yer sessizliğe gömüldü.</p>
</body>
</html>