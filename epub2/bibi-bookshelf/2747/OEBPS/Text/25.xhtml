<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>

<link href="../Styles/ey1.css" type="text/css" rel="stylesheet"/>
</head>
<body>
<h1>25</h1>
<p>Tamara, rayların arasında dolaşıp etrafına bakındı. Yaşlı kadının elbisesi koyu renkti ve hem ay olmadığından, hem de trenler uzaklaşmış olduğundan, etrafı görmeye yetecek kadar ışık yoktu artık. Bereket versin ki kadın, raylara yakın bir yerde yüzü otlara gömülmüş bir halde yatıyordu. Tamara onun yanına koştu. Kadının kolları baş hizasında yanlara doğru açılmıştı. Elleri kan içindeydi ve Raisa'nın başını rayların üstüne ittiği sırada trenin tekerlekleri her iki kolunu da kırmış gibi görünüyordu. Kopmamış olmaları bir mucizeydi. Kadının sağ bileğinde kabaca dövülmüş, ağır, demir bir halka vardı, bilezikle kelepçe arası bir şeydi. Tamara yaşlı kadını sırtüstü çevirdi. Yüzü gibi saçları da kana bulanmıştı ve burnu kırılmıştı. Ama yaşıyordu. Yüzeysel ve kesik kesik de olsa nefes alıyordu. Göğsünün yalnızca bir tarafı inip kalkıyor gibi görünüyordu. Diğer tarafı hareket etmiyordu, bu da onun çoktan yarı ölü olduğunun fiziksel kanıtıydı.</p>
<p>Tamara diz çöktü ve kadının yüzündeki saçları yana çekti. Gözleri kapalıydı ve şuurunun açık olduğuna dair pek bir belirti yoktu. Tamara kadının başını biraz kaldırıp kucağına aldı ve yanağını okşadı. Yüzünde, Raisa'nın tırnaklarını geçirdiği yer hâlâ acıyordu, fakat onun kendisine ne kadar zarar vermiş olduğunu anlayabilmek için yüzüne dokunmaya cesaret edemiyordu.</p>
<p>"Toma." Kadının sesi çok zayıftı, fakat mükemmel derecede netti.</p>
<p>Tamara ona baktı ve gülümsemeye çalıştı. Gözlerinde yaşların biriktiğini hissedebiliyordu. "Beni nereden tanıyorsun?" diye sordu ona.</p>
<p>"Seni unutabileceğimi mi düşünüyorsun?"</p>
<p>"Öyle görünüyor ki ben seni unutmuşum." Basit bir açıklamaydı, fakat Tamara bunu, onun hayatını kurtarmak için kendi yaşamını feda etmiş olan bu kadına söylemekten nefret etti.</p>
<p>"Beni tanımadın mı?"</p>
<p>Tamara görmesi gereken şeyi görebilmek için kadının yüzüne çaresizce, dikkatle baktı. Bu kadının bir zamanlar güzel olduğu açıktı, bir anlamda hâlâ da öyleydi. Ve evet, Tamara'nın da inanmayı çok istediği gibi, söyledikleri doğruydu, bu yüzde kendisine tanıdık gelen bir şey vardı. Sonra bir anda farkına vardı. Ne kadar uzak bir benzerlik olursa olsun ve kulağa ne kadar aptalca gelirse gelsin, bir zamanlar, uzun yıllar önce, İmparator Napoleon'un karısı olan Parma Düşesi'ne benziyordu o. Tamara onun ölümünden kısa süre önce yapılan bir portresini görmüştü. On sene daha yaşlı olsa, bu kadın olabilirdi. Tamara daha kişisel bir şey hatırlamış olmayı diledi.</p>
<br/>
<p><i>Bayu babuşki, boyu,</i></p>
<p><i>Jivyot Myelnik na krayu...</i></p>
<br/>
<p>Yaşlı kadının şarkı söyleyen sesi, yaşından ve yaralarından dolayı hırıltılıydı, fakat tonu ve sözleri, bir anda anıları Tamara'nın yaşlı kadının yüzüne bakarak başarabileceğinden çok daha güçlü bir şekilde hatırlattı. Tamara her şeyi hatırladı. Lavrovların evindeki yatak odasındaydı, asıl yatak odasında değil, onun hemen yanındaki, içinde bir çocuk yatağı olan küçücük odada. O zamanlar çok daha genç olan aynı sesin, çoktan unuttuğu dadısının sesinin karnaval sırasında bir değirmenciyle çocuklarının yaşadıklarını anlatan aptal öyküsüyle aynı ninniyi söylediğini işitebiliyordu.</p>
<br/>
<i><p>On ne beden, ne bogat,</p>
<p>Polna gomitsa ribyat.</p></i>
<br/>
<p>Yaşlı kadının yüzünde Tamara'nın belki de o zamana kadar görmüş olduğu en kocaman gülümseme belirdi. Ayrıca o artık "yaşlı kadın" değildi. Natalya Borisovna da değildi. Sonunda Tamara onu tanımıştı.</p>
<p>"Dominikiya Semyonovna," diye fısıldadı.</p>
<p>Dominikiya artık o kadar kocaman gülümseyemiyordu, o yüzden başıyla onayladı.</p>
<p>"Hatırlıyorsun!" dedi.</p>
<p>"Şimdi hatırladım. Seni daha önce gördüğümde hatırlamamıştım."</p>
<p>"Ben de öyle," dedi Dominikiya, "hemen değil. Biz bilmemeyi tercih etmiştik. Ama Moskova'ya geldiğimde... sadece hatırlamak için oraya gittim."</p>
<p>"Nereye gittin?"</p>
<p>"Degtyarniy Yolu'na. Geri dönmek üzereydim."</p>
<p>"Geri mi?"</p>
<p>"Irkutsk'a. Lyoşa için bir mektup teslim etmem gerekiyordu, Tsarskoye Selo'ya. Gönderdiğimiz her şey sansürleniyordu, o yüzden benim gelmemi söyledi. Benim için, onun için olduğundan daha güvenliydi. Onu bırakmaktan nefret ediyordum, fakat bunun bana seni görebilme şansı, sana sadece bir kez bakabilme şansını vereceğini biliyordum."</p>
<p>"Bir mektup mu?" diye sordu Tamara.</p>
<p>"Çar'ın ölümünü duyduğumuz zamandı. Lyoşa, Yuda'nın Tarasov'un peşine düşeceğini biliyordu. Onu uyarmamız gerekiyordu." Dominikiya aceleyle devam etti. "O iyi mi? Yuda onu ele geçirdi mi?"</p>
<p>Tamara bu soruya nasıl cevap bulabileceğini bilmiyordu, fakat Dominikiya'nın bir cevap beklediği açıktı. "O iyi," dedi, Dominikiya'yı yatıştırmaya çalışarak. "İyi."</p>
<p>"Sonra İrkutsk'a geri dönmek üzere yola çıktım, fakat Moskova'da durdum. Cinayeti duydum, Degtyarniy Yolu'na gittim. Ve sonra seni gördüm. Sen olduğunu bilmiyordum, ama saçların bana hatırlattı. Ve doğum günün olduğunu söylediğin zaman, artık biliyordum ki şendin." Öksürdü ve Tamara onun dudaklarında kan gördü. Dominikiya eliyle silmeye çalıştı, ama imkânsızdı. Kollarının işe yaramaz hale gelmiş olduğunu fark etmemiş gibi görünüyordu. Tamara onun ağzındaki kanı sildi.</p>
<p>"Neden söylemedin?"</p>
<p>"İstedim, Toma. Ne kadar çok istedim! Ama ben de Lyoşa gibi bir sürgündüm. Beni tanırlarsa, tutuklarlardı. O zaman ne yapardım?"</p>
<p>"Ama artık geri döndün."</p>
<p>"İkimiz de döndük. O tekrar özgürlüğüne kavuştu ve Dimitriy'i ve seni görmek için evimize döndük."</p>
<p>"Aleksey, Moskova'da mı?" Tamara heyecanla titredi. Bu haber pek çarpıcı değildi, fakat Tamara'nın aylardır beklediği şeydi. Gerçek olamayacak kadar iyiydi. Birçok soru yanıt bulacaktı.</p>
<p>"Bugün geldik. Ben hemen seni bulmaya çalıştım, ama o Dimitriy'i görmek istedi. Anlıyor musun?"</p>
<p>Tamara eski dadısının elini tutmak için dayanılmaz bir istek duyuyordu, fakat böyle yapmakla ona sadece acı vereceğini biliyordu. Onun yerine yanağını okşadı. "Tabii ki anliyorum," dedi. "Dimitriy senin oğlun değil. Biraz birlikte zaman geçirmeyi hak ediyorlar." Tamara sessizce Aleksey'in oğluyla olası buluşmasının yaratabileceği dehşeti düşündü. Yapabileceği tek şey bunun asla olmaması için dua etmekti. "Ama beni bulmak için geldin ve hayatımı kurtardın."</p>
<p>"Neden kaçtığını anlayamadım. Sonra o kadını takip ettiğini fark ettim. Onun ne olduğunu tahmin ediyordum, ama sen ateş ettiğin zaman artık emin oldum."</p>
<p>"Daha önce onlarla karşılaşmış miydin?"</p>
<p>Dominikiya tekrar gülümsedi. "Bu şekilde değil," dedi. "Bunu yapan hep Lyoşa'ydı. Sence benimle gurur duyar mı?"</p>
<p>"Elbette duyar," dedi Tamara, biraz zorlama bir heyecanla. "Çok, çok gurur duyar."</p>
<p>"Ona anlatır mısın?"</p>
<p>"<i>Sen</i> anlatırsın," diye ısrar etti Tamara.</p>
<p>Dominikiya yapabildiği ölçüde gülümsedi ve başını salladı. "Sen iyi bir yalancısın, Toma; tıpkı Lyoşa gibi. Benden çok ona çekmiştin, ama ikiniz de beni hiç kandıramazdınız. Onu bir daha göremeyeceğim. Hiç olmazsa seni görebildim." Gözlerini kapatıp başını yana çevirdi, ama Tamara artık onu dinlemiyordu.</p>
<p>Gözleri tamamen kör olmalıydı, ama şimdi annesi <i>-annesi-</i> ona her şeyi anlatmıştı. "<i>Benden çok ona çekmiştin." </i>Dominikiya'dan çok Aleksey'e -annesinden çok babasına- çekmişti. Aleksey, Vadim Fyodoroviç'in eski bir arkadaşı, en yakın yoldaşıydı. Vadim'in kızı Yelena'dan başka kim onun gayrimeşru kızına bakmayı kabul ederdi ki? Ve Tamara'nın, annesi ve dadısıyla ilgili puslu anılarını birbirlerinden ayırt edememesinde şaşılacak bir şey de yoktu, çünkü ikisi aynı kişiydi: Dominikiya Semyonovna. Bir annenin çocuğuna bakmasını garanti altına almanın ve gerçeğin hiç ortaya çıkmamasını sağlamanın daha iyi bir yolu olabilir miydi?</p>
<p>Ama Dekabrist Ayaklanması ve Aleksey'in sürgüne gönderilmesi her şeyi berbat etmişti. Tamara bir zamanlar babasının bir Debarist olabileceği düşüncesini küçümsediğini, fakat Aleksey hakkında bir şeyler öğrendikçe onu her çocuğun gurur duyacağı büyük bir adam olarak görmeye başladığını anımsadı. "Bir ağabey ve değeri bilinmemiş bir ulusal kahraman" diye nitelemişti Prens Volkonskiy mektuplarından birinde Tamara'nın babasını.</p>
<p>Tamara onun bununla ne kastettiğini hâlâ bilmiyordu, ama yakında öğrenecekti. Çok yakında Aleksey'le yüz yüze konuşacaktı.</p>
<p>Bir anne, bir baba ve diğer bir kişi; bir ağabey -Dimitriy. Artık bir ağabey değildi, Tamara onun ağabeyi olduğunu öğrenemeden ölmüştü. Artık kız kardeşi için hiçbir şey ifade etmiyordu. Tamara bu düşünceyi zihninden kovdu. Zaten çok fazla sevinç ve çok fazla keder yaşamıştı. Annesinin üstüne eğilip ona sarıldı, canının acımasına çok aldırmadan ve bu kadar uzun bir ayrılıktan sonra kendisinin de aynı acıyı seve seve çekeceğini bilerek, onu olabildiğince özenle kollarının arasında sıktı. Tamara annesinin kırık kollarına rağmen bu sarılmaya karşılık vermeye çalıştığını hissetti, ama yaşlı kadın geri düştü. Tamara doğrulup altındaki o sevgili, yaşlı, kırışıklarla dolu yüze baktı.</p>
<p>"Onunla birlikte gitmeliydim, Toma." Dominikiya'nın bakışları heyecanla Tamara'nın yüzünde geziniyordu. "Bunu anlamalısın."</p>
<p>"Anlıyorum. Elbette anlıyorum," dedi Tamara. O, kocasıyla Petersburg'da kalmamış ve onu bir daha hiç görmemişti. Dominikiya daha akıllıca bir seçim yapmıştı. "Beni emin ellere bıraktın."</p>
<p>"Seninle ilgileneceklerini biliyorduk. Vadim'den dolayı-"</p>
<p>"Vadim hakkında her şeyi öğrendim," dedi Tamara, gözyaşlarının Raisa'nın çizdiği yanağındaki yaraların üzerinden kayarken verdiği acıyı hissederek. 'Ve Maks ile Dimitriy hakkında."</p>
<p>Dominikiya tekrar gözlerini kapattı, ama sesi hâlâ netti. "Sanırım Vadim'le hiç konuşmadım, ama Lyoşa için onun bütün dünyadaki en büyük adam olduğunu biliyorum. Maks'ı ve Dimitriy'i de tanıyordum. Maks hoştu. Maks gibi bir adamla evlen Toma, Lyoşa gibi biriyle değil."</p>
<p>"Ben bir doktorla evlendim, adı Vitaliy." Ayrıntılara girmeye gerek yoktu.</p>
<p>Dominikiya yine gülümsedi ve sonra öksürüğe boğuldu. Artık öksürürken gelen kanı dert etmiyor gibi görünüyordu ve ağzının kenarında Tamara'nın silemeyeceği kadar çok kan vardı. Dominikiya biraz kendine geldiğinde çok daha alçak bir sesle konuşmaya devam etti. "Çocuk?"</p>
<p>Tamara, standart bir cevap verebilmeyi başardı. "Üç tane," dedi. Dominikiya bir şey söylemedi, fakat gözleri hâlâ kapalı, başını salladı. "Milenoçka on beş yaşına geldi," diye devam etti Tamara. "Neredeyse kadın oldu artık. O kadar güzel ki." Bu konuda yalan söylemek o kadar kolay ve o kadar harikaydı ki. Dominikiya bu yalanı hiç öğrenemeyecekti ve Tamara da başka biriymiş gibi davranmanın keyfini çıkarabilirdi; bunu genellikle ancak yalnızken deneyimleyebilmişti. "Stasik on üç yaşında. Babası gibi doktor olmak istiyor." Bunu istemiş olabilir miydi oğlu? Olmasa, Tamara hayal kırıklığına uğrar mıydı? O ve Vitya, Stasik'i bu yolda ilerlemeye zorlarlar mıydı? Bunun önemi yoktu; Tamara bütün bu tip sıkıntılardan özgürdü. Başını eğip Dominikiya'ya baktı, ama yaşlı kadın yanıt vermedi.</p>
<p>"Luka daha on yaşında," diye devam etti Tamara. "Diğer ikisi ona sataşıp durur, ama onu bizim sevdiğimizden daha fazla sevdiklerini düşünüyorum. Birkaç hafta önce onu Nevskiy Bulvarı'na gezmeye götürdüm." Bu, küstahça çalınmış bir anıydı. "Bütün oyuncakçı dükkânlarının önünde durup burnunu cama yapıştırdı. Onu şımartıyoruz, Vitya'dan çok ben; ama sanırım Vitya ona bir şeyler alıyor ve bana söylemeyeceğine söz verdiriyor."</p>
<p>Artık bir anlamı yoktu. Dominikiya ölmüştü. Tamara onun ne zaman ölmüş olduğundan emin değildi, ama onun, zihninde torunlarının hayaliyle, mutlu bir şekilde ölmüş olduğundan emindi.</p>
<p>Tamara, Dominikiya'nın başı kucağında, konuşmaya ve çocuklarıyla ilgili hikâyeler anlatmaya devam etti. Bazıları gerçekti, kendi çocukluğundan alınmışlardı, fakat çoğu ezelden beri Tamara'nın zihninde dolaşıp duran hayallerden kurgulanmıştı. Annenin çocuklarıyla yeniden bir araya gelmesi mutluluk verici bir şeydi. Dominikiya, Tamara'yla; Tamara ise Stasik, Milenoçka ve Luka'yla birlikteydi.</p>
<p>Sonra artık konuşmaya devam edemedi. Kollarının arasındaki yaşlı kadını kaldırırken onun ne kadar hafif olduğuna şaşırdı. Kollarında annesiyle demiryolunun yanından kuzeybatıya, yeşil fenerlere, köprüye ve altından akan nehre doğru yürüdü.</p>
<p>O, tüketeceği ilk kadındı; isimler önemliyse, adı Katyuşa'ydı. Dimitriy yukarıda olup biteni gördüğü zaman nasıl bir tepki vereceğini, önce kanı mı fark edeceğini, yoksa kanepede yatan âşığının uyuduğunu mu düşüneceğini merak ederek, Katyuşa'nın ardından Milan'ın odasına çıktı. Milan'ın boynundaki yarayı görüp kendisinin ona saldırdığını anlayabilir miydi? Ve ondan sonra kendisine nasıl davranırdı? Dimitriy'in önünde korkudan dizlerinin bağı çözülür ve çok geçmeden korkmakta haklı olduğunu öğrenir miydi, yoksa ona güvenmekle aldandığını düşünüp kendini korumak için üstüne mi atlardı?</p>
<p>Sonra olup bitenler sadece sinir bozucuydu. Katyuşa çığlık attı; tesadüfen veya komşuların dikkatini çekerek hayatını kurtarmayı düşünerek kasten, çok yüksek sesle attığı, tekrarlayıcı, gürültülü bir çığlıktı bu. Dimitriy belki de onların gelmesine izin vermeliydi, ama içgüdüleri galip geldi ve Katyuşa'nın çenesine bir yumruk attı. Genç kadın ıslak bir paçavra yığını gibi yere yığıldı ve Dimitriy onun ağzından kan geldiğini gördü. Diz çöktü. Katyuşa baygındı, ölmemişti. Bu en azından kanı korurdu, fakat kaderini öğrendikten sonra bilincini bu kadar kısa süre içinde yitiren bir kurbandan fazla bir tat alınmazdı.</p>
<p>Dimitriy, Katyuşa'yı koltuğa doğru çekti ve kaldırıp Milan'ın yanına oturttu. Ümit ettiği gibi genç kadın sızlanmadı ve herhangi bir direnç göstermedi. Hatta hiç hareket etmedi. Dimitriy, elini onun bluzunun altına kaydırarak göğsünün üstüne koyup kalp atışlarını hissetmeye çalıştı. Kalp, genç kadın son derece rahatmış gibi yavaş, çok yavaş atıyordu, ama içinde hâlâ yaşam vardı. Katyuşa'nın çenesi kırılmış, yerinden oynamış ve tuhaf bir açıyla eğilmişti. Genç kadın artık güzel değildi. Kendine geldiğinde Dimitriy bunu ona söyleyecekti. Belki de ona gösterebilmek için bir ayna kullanırdı.</p>
<p>Milan'ın odasına gitti ve çok geçmeden bir ayna buldu, ahşap çerçeveli, elde taşınabilir, basit bir ayna. Geri dönüp Katyuşa'nın yanına oturdu. Onun aynadaki görüntüsüne baktı, fakat Katyuşa neredeyse gerçek hayattaki gibiydi. Sonra, kendine geldiği zaman ilk olarak kendi yüzünü görmesi için aynayı Katyuşa'nın yüzüne yaklaştırdı. Genç kadın hâlâ dünyadan habersizdi, fakat Dimitriy aynanın onun nefesiyle buğulandığını görebildi. Kendi kendine ayılacağını ümit ederek bir saat kadar bekledi. Belki de ayılınca tekrar çığlık atardı, ama kırılmış çenesinin ağrısı en azından başına gelecekleri fark edinceye kadar onu sessiz kalmaya ikna edebilirdi.</p>
<p>Sonunda Dimitriy sabırsızlanmaya başladı. Ayıltabileceğim ümit ederek genç kadını omuzlarından tutup sarstı. Katyuşa'nın kırık çenesinden tuhaf bir gıcırtı geldi. Sonunda Dimitriy beklediği tepkiyi aldı; Katyuşa'nın vücudu bir an için karnına yakın bir yerden kasıldı, sonra bir daha kasıldı. Boğazından Dimitriy'in ne olduğunu anlayamadığı bir ses yükseldi, sonra genç kadın tekrar kasıldı ve öğürdü. Bilinci kapalı halde ve oturur durumda olduğundan, bir şey çıkarabilmesi ihtimali düşüktü. Ağzına kadar ulaşabilmiş olan bir miktar kusmuk çenesinden aşağı damlıyordu. Dimitriy onun kokusunu alabiliyor, fakat bir zamanlar olduğu gibi iğrenç olarak algılamıyordu. Aslında bundan öğrenilecek çok şey vardı. Dimitry onun patates, lahana ve biraz da çikolata yemiş olduğunu söyleyebilirdi.</p>
<p>Katyuşa'nın vücudu başka bir spazmla kasıldı, bu defa bir öksürük nöbetiydi. Yarı hazmedilmiş besinlerin odaya saçılmasına yol açan bu refleks onun ağzının temizlenmesini sağladı. Sonra Katyuşa yeniden sakinleşti. Dimitriy ona çok sert vurmuştu, düşünmeden hareket etmek zorunda kalmıştı. Kadın birçok bakımdan neredeyse ölü sayılabilirdi. Hiç ayılmayacaktı ve Dimitriy çok uzun beklerse onu elinden kaçırabilirdi. Şu andaki haliyle hâlâ bir miktar zevk verebilecek durumdaydı.</p>
<p>Dimitriy koltukta onun yanına diz çöktü ve saçlarını yana çekerek boynundan uzaklaştırdı. Genç kadının yüzü şimdi bir zamanki halinin parodisiydi, bunu Dimitriy bile söyleyebilirdi. Çenesi çarpılmış, yüzünün geri kalanıysa felç olmuş gibi gevşemişti. Dudaklarından hâlâ safra damlıyordu. Dimitriy yüzünü onun boynuna gömüp ısırdı, önce genç kadının cildini kaplayan kusmuğun tadı geldi, fakat birazdan ağzının onun parçalanmış toplardamarından akan ılık, zengin kanıyla dolduğunu hissetti. Kana kana içti ve beslenme tarzıyla ilgili hayal kırıklığını unuttu.</p>
<p>Sonra birden midesi bulandı. Tükettiği şeyin kendisini zehirlemiş olmasından korkarak geri çekildi, fakat acısı azalmadı. Ölüm artık pek uzağında olmamakla birlikte, Katyuşa'nın kanı, sanki o ölmüş gibi bayatlamış değildi. Bu, bozuk kandan çok daha korkunç, daha temel ve tüketici bir şeydi. Sanki en korkunç haberi alıp, ertesi sabah onun ayrıntılarını unutmuş olarak, fakat dehşetini hâlâ hatırlayarak uyanmak gibiydi.</p>
<p>Dimitriy zihnini araştırdı ve olup biteni kavraması için birkaç saniye yeterli oldu: Raisa ölmüştü. Onun bazen yakın, bazen uzak olan varlığı, Dimitriy bir <i>vurdalak </i>olarak uyandığından beri hep orada olmuştu. Kafası karmakarışık olduğundan bu gece onu algılaması zor olmuştu, ama o hep oradaydı, Raisa uyurken bile. Şimdiyse artık yoktu ve Dimitriy henüz genç ve saf bir vampir olmasına rağmen, bir şekilde Raisa'nın ölmüş olduğunu biliyordu. Ondan çok şey öğrenmeyi ümit etmişti, fakat bu fırsatı artık yitirmişti. Artık kendisinden bir şey öğrenebileceği tek kişi kalmıştı; onunla Raisa'yla olduğu gibi bir bağı yoktu, fakat bu kişi Dimitriy'in yeni durumu konusunda çok daha bilgiliydi.</p>
<p>Dimitriy saate baktı. Bu işi bu gece yapmak için vakit artık geç olmuştu, birazdan yeni edinmiş olduğu mezarına geri dönmesi gerekiyordu, fakat artık bunu erteleyemeyeceğini de biliyordu. Yeniden gece olduğunda, Dimitriy beslenerek zaman kaybetmeyecekti. Yudin'i ziyaret edecekti.</p>
<br/>
<p>Tamara evine ancak ertesi sabah dönebildi. Annesinin cesedini demiryolu boyunca kuzeybatıya taşımıştı. Dar ve derin bir vadinin içinden akan Şodniya Irmağı'nın üstündeki köprüye ulaşmaları çok uzun sürmemişti. Tamara'nın su kenarına inebileceği bir patika bulabilmesi biraz zaman almıştı. Dışarıdan bakan biri, kollarındaki çelimsiz bedeni dünyanın en değerli şeyiymiş gibi şefkatle tutarak çimenlerin arasından aşağı inen bu kadını tuhaf bulurdu.</p>
<p>Sonra Tamara orada durup akan suya bakarak ne yapması gerektiğini düşünmüştü. Annesini son yolculuğuna uğurlamaktan başka bir amacı yoktu. Bu bedeni çıplak ayaklarıyla ve mutlulukla binlerce verst öteye taşıyabilirdi ama ne için? Tamara'nın yaşamında artık daha fazla zorluğa yer yoktu; en azından şu anda. Nehir kıyısını ararken birkaç kalas bulmuştu, bunların yukarıdaki köprünün inşaatından geriye kalmış olduklarını tahmin ediyordu. Sonra eteğinin kenarından kestiği şeritlerle onları birbirine bağlamıştı. Annesini o eğreti cenaze salının üzerine yatırmış, sonra da vücudunu topladığı yapraklarla örtmüştü. Yüzünü örtmeden önce annesinin dudaklarına son bir öpücük kondurup, çocukken onunla birlikte geçirdiği zamanın bütün ayrıntılarını hatırlamaya çalışarak bir süre ona bakmıştı. O sırada, son birkaç saatin anıları çok güçlü ve bunaltıcı, eski anılar ise uzak ve belirsizdi. Ama onlar bile yetmişti.</p>
<p>Tamara sah suya itip akıntıya bırakırken kocasının cenaze töreninden hatırında kalmış olan bir duayı mırıldanmıştı. Geri dönmeden önce nehrin kıyısında ne kadar kaldığını hatırlamıyordu, ama bir saatten fazla sürmüştü. Dominikiya'nın bedeni çoktan uzaklarda kaybolmuştu bile.</p>
<p>Sonra Tamara, Kimki'ye yürümüştü. Oraya vardığında gün ağarıyordu, ama yine de çok beklemesi gerekmişti. Bir yük treni geçmişti, ama yolcu vagonu yoktu. Sonunda, her gün geçen ekspres iki saat gecikmeli olarak istasyona girmiş, ama Tamara bindikten sonra hızla, dosdoğru Moskova'ya yol almıştı. Tamara geçen geceki yorgunluktan sonra ikinci sınıf vagonda otururken en mükemmel halinde görünmüyor olabilirdi, ama yirmi saatlik tren yolculuğundan sonra çoğu yolcu öyle görünmezdi.</p>
<p>Moskova, ölçülemez derecede farklı görünüyordu. Tamara değişenin şehir değil kendi olduğunu biliyordu, fakat yine de yanından geçen herkes onu inceliyormuş gibi hissetmişti. Yanağındaki yaranın tuhaflığını ancak çok sonra, bir aynada yansımasını gördüğü zaman anlayabilmişti. O sırada her tedirgin bakışın kendisine neden Dominikiya Semyonovna'nın bu şekilde ölmesine izin verdiğini ve cenazesini niçin bu kadar uygunsuz bir şekilde defnettiğini sorduğunu hissetmişti. Onların hepsi bekleyebilirdi, ama Tamara yine de bu soruları kendisine sormaya hakkı olan bir kişi olduğunu biliyordu: babası. Bu kadar çok şeyden sonra sağ kalmış, sadece birkaç ay içinde Sibirya'dan batıya binlerce verst kat etmiş olan adam bütün sürgün yılları boyunca hep yanında durmuş olan kadının eve dönmelerinden birkaç saat sonra öleceğini beklemezdi. Onlarca yıl ayrı kalmış olduğu oğlunu kucakladığı zaman onun, bütün yaşamı boyunca hor gördüğü yaratıklardan birine dönüşmüş olduğunu görmeyi de beklemezdi.</p>
<p>Ama Tamara önce babasını bulmalıydı. Onun nereye gideceğini tahmin ederek başlayamazdı. Aleksey'in Petersburg'a değil de Moskova'ya gelmiş olması Tamara'yı şaşırtmıştı, fakat sonra Dominikiya'nın söylediklerini hatırladı. Aleksey Dimitriy'i görmek istiyordu ve onun Moskova'da olduğunu düşünüyorlardı. Ölümüyle ilgili haberleri duymamışlardı ve ondan önceki son adresi de Moskova'daydı. Tamara gidip kaldığı yerlerde Aleksey'i arayacaktı, er ya da geç oralara gidecekti çünkü. Ama önce temizlenmesi, hepsinden önce de dinlenmesi gerekiyordu.</p>
<p>Degtyamiy Yolu'na geldiğinde kapı tam olması gerektiği gibi içeriden sürgülenmişti. Isak'ın kapıyı açması iki-üç dakika aldı, fakat eve girdiği zaman Tamara'yı en çok şoke eden şey içerideki her şeyin sıradanlığı oldu. Nadya elinde sıcak su testileriyle salondan kızların odalarına çıkıyordu. Kızların çok azı yataktan çıkmıştı. Aşağı inmekte olan Sofya Tamara'ya uykulu gözlerle, "Günaydın," dedi.</p>
<p>Hiçbiri Tamara bütün gece dışarıda olduğu için endişelenmiş görünmüyordu; hiçbiri Raisa'nın orada olmadığının farkında değildi; ne Raisa'yla Sofya'nın odalarını ayıran koridordaki duvarın kırıldığını, ne de oradan aşağı inen merdivenin ayağına yakın bir yerde duran o çirkin nesneyi gören vardı. Raisa'ya ne olduğunu, başının Moskova treninin tekerleklerinin altında kaldığını ve kalıntılarının saniyeler içinde hiçliğe dönüştüğünü, asla tahmin edemezlerdi. Tamara'nın kendisi bile buna inanamıyordu.</p>
<p>Tam odasına yöneldiği sırada birinin iç çektiğini ve yere düşen bir porselen eşyanın kırılırken çıkardığı şangırtıyı duydu.</p>
<p>"Ne oldu sana?"</p>
<p>Tamara döndüğü zaman Nadya'yı gördü ve onun Raisa'nın yanağında bıraktığı tırnak izlerine tepki verdiğini anladı. Tamara henüz kendisini görmemişti, fakat Nadya'nın tepkisine bakılacak olursa, çok hoş bir görüntü olmadığı açıktı.</p>
<p>"Söylesem inanmazsın," dedi.</p>
<p>Sonra çalışma odasından geçip yatak odasına gitti ve kendisini yatağa atar atmaz sızıp kaldı.</p>
<br/>
<p>Uyandığında hava kararmıştı. Kapısı hafifçe, ama ısrarla çalınıyordu. Kafası bu kadar doluyken uyuyabilmiş olduğu için çok sevindi, ama son dinlendiğinden beri bir günden fazla zaman geçmişti.</p>
<p>"İçeri gelin!" diye seslendi.</p>
<p>Nadya başını kapıdan içeri uzattı. "Seni soran bir beyefendi var," dedi.</p>
<p>"Başka birini seçmesini söyle," dedi Tamara aceleyle ve "emekli olduğumu da söyle," diye ekledi. Bu tamamen sonradan aklına gelmiş olan bir düşünceydi, ama içini heyecanla doldurmuştu.</p>
<p>"Bununla ilgilendiğini sanmıyorum. O tür bir beyefendi değil. Özellikle seninle konuşmak istediğini söyledi."</p>
<p>Bütün mahmurluğu bir anda geçen Tamara ayağa fırladı. Sonunda gerçekleşmiş olabilir miydi? Babası onu bulmaya mı gelmişti? Hızla yatak odasından çalışma odasına, oradan da salona geçip ön kapıya koştu.</p>
<p>Yüzü düştü. Aleksey'in nasıl göründüğü konusunda hiçbir fikri yoktu, ama gelen o değildi. Gribov'du. Onu daha önce Degtyarniy Yolunda hiç görmemişti ve Yudin'in oradan yönettiği operasyonun ne olduğunu bilip bilmediğinden bile emin değildi, ama bu ufak tefek, yumuşak huylu, kitabi adamın burada olması yersiz görünüyordu.</p>
<p>"Umarım haddimi aşmamışımdır, Tamara Valentinovna," dedi Gribov, "fakat araştırmalarınızı göz önünde bulundurarak bilmek isteyebileceğinizi düşündüm."</p>
<p>"Neyi?"</p>
<p>"Aleksey İvanoviç. Geri döndü. Moskova'da."</p>
<p>Bu, Tamara için eski haberdi, fakat Gribov'un söyleyecek daha fazla şeyi olduğunu tahmin ediyordu. "Nerede o?" diye sordu telaşla.</p>
<p>"Fiili Devlet Meclisi üyesi Yudin de onunla görüşmeyi çok istiyordu. O yüzden onu tutuklattı."</p>
<p>"Tutuklattı mı? Niçin? O affedilmişti."</p>
<p>"Korkarım Fiili Devlet Meclisi üyesi bu tip şeyleri ayrıntı olarak görüyor. Şansım vardı ki jandarmalar getirdiklerinde Aleksey İvanoviç'i görebildim."</p>
<p>"Getirdiklerinde mi? Nereye?"</p>
<p>Gribov yanıt vermeden önce yutkundu. "Yudin'in bürosuna. Onu merdivenlerden aşağı sürüklediklerini gördüm, ama orada pek uzun kalmadılar."</p>
<p>"Onu nereye götürdüler?" Gribov'un da belirteceği gibi, bu aptalca bir soruydu.</p>
<p>"Tamara Valentinovna," dedi mırıldanır gibi bir sesle, "sanırım bunu siz de en az benim kadar iyi biliyorsunuz."</p>
<br/>
<p>"Neden?"</p>
<p>Yudin bu sözcüğe şaşırdı; ama anlamına değil, birinin onu söylemiş olmasına. Aşağıdaki hücrelerden geri döndüğünde bürosunu boş bulmayı bekliyordu. Ama birkaç haftadır Dimitriy'in kendisini arayıp bulmasını da bekliyordu. Bu, ikisinin de kaçınamayacağı bir buluşmaydı. Ve bu buluşmanın en olası başlangıcı Dimitriy'in, "Neden?" sorusu olacaktı.</p>
<p>"İtirazın mı var?" diye karşılık verdi Yudin.</p>
<p>"Nasıl itiraz edebilirdim ki? Ama bu, önceden bilseydim itiraz etmeyecek olduğum anlamına gelmez."</p>
<p>"Emin misin?"</p>
<p>Dimitriy duraksadı. "Anlatması zor. Sanki başka biriymişim gibi."</p>
<p>"Gerçekten mi?" Yudin her zamanki gibi meraklıydı.</p>
<p>Dimitriy açıklama yapmadı. Onun yerine, "Sen ne kadar zamandır böylesin?"diye sordu.</p>
<p>'Yaklaşık otuz yıldır. Yanımızdan ayrıldığını ve babanla benim Senato Meydanı'nda Nikolay'ın silahlı adamlarıyla yüz yüze geldiğimizi hatırlıyor musun? Ondan bir saat sonra."</p>
<p>"Seni yaratan kimdi?"</p>
<p>"Ben olağandışıyım," diye açıkladı Yudin. "Ben kendimi yarattım."</p>
<p>"Hiçlikten mi? Tanrı gibi?"</p>
<p>"Tam olarak değil. Bir vampirin kanına ihtiyacım vardı, ama o çoktan ölmüştü."</p>
<p>"Yani sen yetim misin?"</p>
<p>"Böyle ifade etmek istiyorsan."</p>
<p>"Benim gibi."</p>
<p>"Raisa öldü mü?" diye sordu Yudin.</p>
<p>Dimitriy başını salladı. "Ne olduğunu bilmiyorum. Zihni karmakarışıktı, sonra yok oldu."</p>
<p>Yudin göğüs geçirdi. Yazık olmuştu, ama almaya değecek bir riskti. Daha güçlü veya daha az kibirli bir zihin aynada tanıklık ettiği şeyin üstesinden daha kolay gelebilirdi, ama Yudin hâlâ kendi ve Dimitriy üzerinde deney yapmaya cesaret edemiyordu; en azından şimdilik. Böyle şık deneyler yürütebileceği olanaklara ve kobaylara sahip olduğu Çıfıtkale'de olmayı dilerdi.</p>
<p>Dimitriy arkasına dönüp çekmeceli dolaba doğru gitti. Her zaman orada duran aynanın üstündeki örtüyü çekip aldı.</p>
<p>"Aynanın orada olduğunu sana Raisa mı söyledi?" diye sordu Yudin.</p>
<p>"Bunu ondan öğrendim. Aynalar onda bir takıntı haline gelmişti. Senin, onun yüzünü görmesini sağlayabileceğini düşünüyordu."</p>
<p>Yudin, kaslarının eyleme geçmeye hazır bir şekilde gerildiğini hissetti. <i>Vurdalak</i>'lar duygusuz yaratıklardı, fakat yıllar içinde onların kendilerini yaratan vampire karşı büyük bir saygı duyabileceklerini öğrenmişti; vampir ebeveyni öldüren kişiye karşı intikam arzusu besleyebilmelerine yetecek güçte bir saygı. Yudin'in hissetmediği bu duygu -Bir baba katili olarak bunu nasıl hissedebilirdi ki?- Dimitriy'de tehlikeli olabilirdi. İkisi de Raisa'nın nasıl öldüğünü bilmiyordu, ama bundan kısmen onun aynaya verdiği tepki sorumlu olmalıydı. Ve ona aynayı gösteren kişi Yudin'di.</p>
<p>"Denedim," dedi. "Ama bir çare bulamadım."</p>
<p>Dimitriy başını salladı. "O senin kendisini oyaladığını düşünüyordu."</p>
<p>Yudin bunun gerçek dışı olduğunu söyleyerek itiraz etmeyi düşündü, fakat sonra işi oluruna bırakmanın daha akıllıca olacağını fark etti. Dimitriy, Raisa'nın böyle ufak tefek şeyler için kandırılmış olması konusunda kin besliyor gibi görünmüyordu ve o yüzden de Yudin'in Raisa'ya gerçekte neye benzediğini gösterebilme gücüne sahip olduğu yönünde bir ipucu vermektense Dimitriy'in söylediği şeye inanmaya devam etmesi en iyisiydi.</p>
<p>"Bu ortaklık ikimizin de yararına oldu," dedi.</p>
<p>"Bunun nedenini hâlâ söylemedin," dedi Dimitriy.</p>
<p>O kadar çok nedeni vardı ki. Dimitriy bazılarını anlayabilir, çoğuna karşı da kayıtsız kalırdı. Ama bir tanesi vardı ki, o çok temel bir şeydi. "Bunu hep planlıyordum."</p>
<p>"Hep mi?"</p>
<p>"1812'de, sen daha beş yaşındayken Petersburg'da seninle tanıştığım günden beri."</p>
<p>"Bir plan oluşturmak için oldukça uzun bir zaman."</p>
<p>Yudin, Dimitriy'in söylediklerini iltifat kabul ederek gülümsedi. "O zamanlar belki bir plan olmaktan çok bir seçenekti, fakat başından beri vardı."</p>
<p>"Peki, neden şimdi?"</p>
<p>"Çünkü sen her şeyi çözme noktasına gelmiştin ve bu da ikna edilmeni çok daha zorlaştıracaktı. Ayrıca afla birlikte babanın çok yakında eve dönmesi ihtimali de vardı tabii ki."</p>
<p>"Yani o seni durdurabilir miydi?"</p>
<p>Yudin, Dimitriy'in sesinde üstü kapalı bir gurur mu seziyordu? Bu pek olası değildi, hatta imkânsızdı. Bu tonlama, sadece yıllardır Aleksey'den bu şekilde bahsetmiş olmasının verdiği alışkanlıktandı.</p>
<p>"Zor," diye karşılık verdi Yudin. "Artık yaşlandı ve senin üzerinde uzun zamandır benim kadar etkisi yok."</p>
<p>"Peki, onun bu işle ilgisi ne?"</p>
<p>"Sevgili Mitka, bütün bunların sebebi zaten o. 1812'de seninle ve annenle ilk tanıştığımda aklımda hep o vardı. Kendi kendime, 'Bu insanları mahvedeceğim ve Aleksey'e de bunu seyrettireceğim/ diye düşündüğümü çok iyi hatırlıyorum."</p>
<p>"Ondan neden bu kadar nefret ediyorsun?" Dimitriy'in sorusunda sitem yoktu, sadece öğrenmek istiyordu.</p>
<p>"Nefret mi? Bu kadar ileri gitmezdim. Şimdi tabii ki artık nefret duygusunu kaybetmiş durumdayım, o sıralarda bile, henüz insanken bile, babandan nefret etmiş olduğumu hiç sanmıyorum. Belki beni engellemeye çalıştığı zamanlarda bir miktar olabilir, ama genel olarak, hayır. O sadece bana karşı geldi. Karşıma bir rakip olarak çıktı ve ben de onu kabul ettim. Eğer ortaya onun başlangıçta düşündüğünden daha çok şey sürülmüşse bu sadece oyunu daha heyecanlı hale getirir."</p>
<p>"Senden nefret ettiğini düşünebiliyorum."</p>
<p>Yudin biraz düşündü, sonra omuz silkti. "O zaman ben kazandım," dedi.</p>
<p>"Annemi onun gözlerinin önünde yok etmeyi başaramadın."</p>
<p>"Öyle mi? Annenle yattığımızı bilmiyordun, değil mi?"</p>
<p>"Beni şaşırtıyorsun." Dimitriy'in sözleri onlara eşlik etmesi gereken duyguların hiçbiriyle birlikte değildi. Bu yeni bir haberdi, ama onu yıkmamıştı.</p>
<p>"Bizi birlikte gördüğünde Aleksey çok şaşırdı. Sonra yaşamın boyunca senin üzerinde etki sahibi olduğumu görünce, zincir tamamlandı. Onun bütün ailesini çalmıştım." "Çalmış, ama yok edememiştin.</p>
<p>"Hâlâ zaman vardı."</p>
<p>"Ama annemde, kolera senden önce davrandı." "Gerçekten mi?" diye sordu Yudin.</p>
<p>"Babamın yıkıldığına eminim, ama bunun için seni suçlamış olamaz. Daha çok annem senden kurtulmuş olduğu için rahatlamış olabilir."</p>
<p>Yudin gülümsedi."Gel benimle," dedi.</p>
<p>Biraz önce bürosuna girerken kullanmış olduğu kapının yanına gidip açtı. Merdivenlerden inerken Dimitriy onu takip etti. Yol ayrımına geldiklerinde Yudin başıyla sağa işaret etti.</p>
<p>"Burada iki tabut var," diye açıkladı. "Bir tanesi benim; diğerindeyse ara sıra Raisa Styepanovna uyurdu. Şimdi de sana hoş geldin diyor. Eğer Kremlin'den geçemezsen, tabutun arkasında nehre götüren bir tünel var."</p>
<p>Dimitriy Yudin'in işaret ettiği yere baktı, ama yorum yapmadı. Yudin'in uyurken özellikle ona biri eşlik etsin diye bir arzusu yoktu, ama bundan sakınıyor da değildi. Bu, daha çok pratik bir öneriydi. Dimitriy'in yaşaması Yudin'in işine geliyordu ve Moskova'da öğreneceği her ekstra gizlenme yeri onun yaşama şansını artırırdı.</p>
<p>Taş basamaklardan inmeye devam ettiler ve birazdan altı hücreye açılan kısa, basık koridora geldiler. Omuzları tavan kemerini neredeyse tamamen kaplayan Dimitriy eğilerek yürümek zorunda kaldı. Sağda, ilerideki kapının üstündeki delikten ışık sızıyordu, fakat her zamanki damlayan su sesi dışında hiç ses gelmiyordu. Birazdan oraya gideceklerdi ama henüz değil. Şimdilik Yudin'in hedefi koridorun en sonundaki yedinci kapıydı. Anahtarı kilide sokup çevirdi, sonra da üç ağır sürgüyü çekti. Şu anda bu iş için kullanılıyor olmamakla birlikte bir <i>vurdalak</i>'a engel olabilecek kadar sağlam inşa edilmişti. Yudin kapıyı açmadan önce Dimitriy'e döndü.</p>
<p>"Raisa'yla birlikte yıllarca Moskova'da yaşadık," dedi. "Ama bizi kimse bulamadı. Sence bu süre zarfında ne kadar kan içmişizdir? Kaç bedeni kurutmuşuzdur? Peki, kayıp kişilere ait raporlar neredeydi? Bir    ın sofra</p>
<p>ya oturmuş olduğuna işaret eden belirtilere ne oldu? Neden Kremlin'e intikam diye uluyan kalabalıklar hücum etmedi?"</p>
<p>"Senin bununla ilgili bir şey bulunmasını ve dedikoduların yayılmasını önleyebilecek bir konumda olduğunu düşünebiliyorum."</p>
<p>"Yeteneklerimi abartıyorsun, ama kısmen haklı olabilirsin. Gerekli ortadan kaybolmalar gizli tutuldu. Ama az kişi vardı."</p>
<p>Yudin kapıyı açıp içeri geçti. Dimitriy onu izledi. Kapının diğer yanında geldikleri koridordan daha yüksek olmayan, ama daha geniş bir oda vardı. Odanın ortasında üstünde yiyecek bulunan bir masa vardı, o taze yiyecekleri kısa bir süre önce Yudin koymuştu oraya. Odanın her iki yan duvarında sürgülü iki kapı vardı. Yudin dört kapıyı da dolaşıp, onların ardında bulunanları uyandırmaya yetecek kadar gürültü yapacaklarını bilerek bütün sürgüleri çekti. Sonra ana girişte duran Dimitriy'in yanına geldi.</p>
<p>İlk önce onlara en yakın olan, soldaki ilk kapı açıldı. Bir adam dışarı çıktı. Kaçamak bakışlarla etrafı kolaçan etti, Yudin'le Dimitriy'in orada durduğunu, ama yemeğin de orada olduğunu gördü. O Yudin'in son yakaladığı kişiydi, buraya geleli iki yıl olmamıştı. Otuzlarının ortasındaydı, kanı hâlâ zengin ve güçlüydü. Kendisiyle odası arasında uzanan zincirini sürükleyerek masaya doğru seğirtti. Zincir, ikisi adamın ayaklarına biri de boynuna bağlanan üç parçadan meydana geliyordu. Uzunluğuysa, ancak masaya yetişebilmesine yetecek kadardı. Adam soğuk et, ekmek, lahana ve pancardan oluşan yemeğini ağzına tıkıştırarak oburca yemeye başladı. Yudin bu diyeti dikkatle seçmiş ve yıllar içinde bugünkü haline gelinceye kadar geliştirmişti. Lezzetli olması ya da güç vermesi amaçlanmış değildi. Bütün amacı yaşamı sürdürmek ve kanı tatlandırmaktı.</p>
<p>Birinci adam yemeye başladıktan sonra diğerleri de olabildiğince hızla odalarından çıktılar. Yemeklerini kaybetmek istemiyorlardı. İlkinden daha yaşlı iki erkek ve sağ taraftaki uzak odadan da hepsinden daha yaşlı bir kadın çıkmıştı. Hepsi de aynı şekilde zincire vurulmuştu.</p>
<p>"Bazen ölürler," diye izah etti Yudin. "Genellikle hastalıktan, bazen de benim ya da Raisa'nın fazla anlayış göstermemizden dolayı." Sonra sesini alçalttı. "Ve intihar da her zaman söz konusu olabiliyor."</p>
<p>Yudin odaya doğru bir adım attı, en genç olan adamın zincirini tutup onu kendine doğru çekti. "Bunun adı Bogdan," dedi. Bogdan şimdiye kadar Yudin'in gücüne direnmenin nafile olduğunu öğrenmişti ve mücadele etmeye çalışmadı. Onun yerine birkaç lokma yemeği ağzına tıktı. Yakına geldiğinde Yudin onun zincirini Dimitriy'e verdi. "Tut onu!" Dimitriy itaat etti.</p>
<p>Yudin, Bogdan'ın kolunu kavrayıp giysisinin kolunu yukarı çekti. Adamın önkolunun iç kısmında iki yara vardı. Bir tanesi neredeyse iyileşmişti, diğerinin üstünde hâlâ kabuk vardı.</p>
<p>"Boyundan içersek, ölme riski çok yüksek," diye açıkladı Yudin. O konuşurken, Bogdan da dediklerini anlayarak, ama ilgisiz bakışlarla onu süzüyordu. Bunların hepsini daha önce de duymuştu. Yudin her şeyin anlatılmış olduğundan emin olmak isterdi. En iyisi, Bogdan ve diğerlerinin neden hâlâ hayatta olduklarını anlamalarıydı.</p>
<p>Yudin dudaklarını Bogdan'ın kolundaki temiz bir bölgeye bastırıp ısırdı. İlk günlerde olsaydı adam geri çekilir, ona vurur ve kendisinden uzaklaşması için mücadele ederdi, ama bu iradesi artık kırılmıştı. Kırılmış olmasa bile, Dimitriy'in orada olması her türlü direniş düşüncesini bastırırdı. En çok Yudin'in yalnız geldiği zamanlarda kıpır kıpır olurlardı, çünkü böyle zamanlarda onun üstesinden gelebileceklerini düşünürlerdi. Yudin'in Raisa'yı yanında bulundurmasının en büyük faydalarından biri de buydu. Bilmeyenler onun zayıf olduğunu ve kolay bir zafer kazanacaklarını sanırlardı. Raisa'nın onları bu fikirden caydırması hiç uzun sürmemişti.</p>
<p>Yudin biraz kan içti, ama uzun uzadıya değil. Başını kaldırıp zinciri Dimitriy'den aldı ve onun koluna doladı. "Tadını çıkar," dedi.</p>
<p>Dimitriy onay bekler gibi kısa bir bakış fırlattı, sonra zinciri çekip Yudin'in açtığı yarayı emmeye başladı. O içerken Yudin, Bogdan'ın yüzüne baktı. İki kişi olmanın diğer bir yararı da buydu işte. Adamın gözleri bomboştu. Yudin'in bakışlarına korkusuzca ve nefretten uzak yanıt veriyorlardı, ama içlerinde bir yerde belki de bu iki duygunun kırıntıları saklıydı. Ama en çok da kabullendiklerini; hem içinde bulundukları durumu, hem de buna karşı bir şey yapabilecek güce sahip olmadıklarını kabullendiklerini ifade eden bir bakış vardı bu gözlerde. Bir mandıra ineğinin sütünü sağan kıza, gizli gizli yakında kesime götürüleceğini ümit ederek baktığı sırada gözlerinde beliren bakıştı.</p>
<p>Dimitriy başını kaldırdı. Etkilenmiş görünmüyordu. "Sanırım buna alışmışsın," dedi.</p>
<p>Yudin onu anladı. Bu en iyi deneyim değildi. Koldan veya vücudun boyun dışındaki herhangi bir yerinden kan emmek -ki Yudin bitmek bilmez bir şekilde temiz bir deri bölgesi ararken çoğu yeri denemişti- aynı şey değildi. Öldürmeden içmenin verdiği kısıtlanmıştık hissi yorucu bir yüktü. Ancak bu yöntemin riski çok daha azdı.</p>
<p>"Bu, alışıncaya kadar uzun yaşamanı garantiye alıyor," dedi.</p>
<p>Dimitriy belirsiz bir ifadeyle başını salladı ve Yudin zinciri gevşetti. Bogdan ikisine de kısaca baktı, sonra aceleyle hepsi bitmeden masadaki yiyeceklerden biraz daha yiyebilmek için oraya doğru koşturdu. Masanın başındaki dört insan bir biriyle hiç konuşmuyordu. Yudin onlara engel olmak için bir şey yapmıyordu, fakat oradaki tutsaklarda bu kendiliğinden oluyor gibi görünüyordu. Onun duymasını istemiyorlardı. Hücrelerine girdikleri ve onun dışarıdan dinlemediğini bildikleri zamanlarda konuşuyorlardı. Bazen aralarından biri -değişmez bir şekilde en yeni gelen kişi- diğerlerini bir kaçış planı yapmaya ikna etmeye çalışırdı, ama bu hiçbir zaman kabul görmezdi. Yudin her zaman dikkatliydi. Orada bulunanların iradesi iyice ve gerçek anlamıyla kırılmadan asla yeni birini getirmezdi.</p>
<p>Yudin, masada yemek yiyenleri rahatsız etmekten kaçınarak ve duvarların kenarından yürüyerek sağ tarafta en ileride duran yaşlı kadının yanına gitti. Dimitriy de onu izledi. Yudin onun zincirini kavrayıp kendine doğru çekti. Kadın direnmedi; zaten artık pek bir şey yemiyordu. Çok yakında ölecekti, Yudin'in tahmini bu yöndeydi. Şimdi bile başını kaldırıp onlara bakamayacak kadar güçten düşmüştü. Olayların zamanlamasının böyle mükemmel olması bir şanstı.</p>
<p>Yudin, Bogdan'a yapmış olduğu gibi yaşlı kadının kolunu tuttu, fakat bu defa doğrudan Dimitriy'e gösterdi. "Sanırım bunu ilginç bulacaksın," dedi.</p>
<p>Dimitriy ikna olmuş görünmüyordu, ama yine de eğilip dudaklarını kadının cildine yapıştırdı. Şüphelenmekte haklıydı. Yudin uzun zamandır bu kadından beslenmemişti. Ama mesele bu değildi. Ve her halükârda Dimitriy iyi iş çıkarıyor gibi görünüyordu. Yudin onun dudaklarının kenarlarından kan sızdığını ve Dimitriy'in en azından onun tadını alabildiğini görebiliyordu. Artık daha fazla geciktirmesinin gereği yoktu.</p>
<p>"Bunun adı da Marfa," dedi. Dimitriy tepki vermedi. İçmeye devam ediyordu. "Marfa Mihaylovna," diye ekledi Yudin. Dimitriy'in hafifçe hareket etmekte olan başının durduğunu hissetti. Dimitriy birkaç saniye boyunca öne doğru eğilmiş durumda hareketsiz kaldı. Dudakları kadının önkolunun iç kısmı yerine elinin üst kısmına dokunuyor olsaydı, bu tablo, bir balodaki resmİ bir tanıştırılma ritüeline benziyor olacaktı.</p>
<p>Sonunda Dimitriy doğruldu ve Yudin başını kaldırıp Dimitriy'in yüzüne bakması için Marfa'nın boynundaki zinciri çekti. Yudin'e gelince ne yana bakacağını bilemiyordu. Oyuncakçı dükkânının dışından bakarken içerideki her şeyi almak isteyen bir çocuk gibiydi. Gözleri, memnun bir şaşkınlık ifadesi olan bir yüz ile kasvetli, kırık bir kabullenmeden yavaşça sıyrılıp, bunca dehşetle bir arada yaşamayı öğrenmiş olmasına rağmen, dünyada, bir kadının hâlâ yaşadığı için ağlamasına neden olacak şeyler bulunduğunu keşfedebileceğini ifşa eden bir ifadenin bulunduğu diğer yüz arasında gidip geliyordu.</p>
<p>Bu dokunaklı an, Yudin'in pek zevkli bulduğu anlardan biriydi. Onlar birbirlerini on yıldır görmemişlerdi. Ve ikisi de diğerinin öldüğünü sanmıştı. Ama şimdi, onun sayesinde, anne ve oğul birbirine kavuşmuştu işte.</p>
</body>
</html>