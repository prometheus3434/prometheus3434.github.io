<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>

<link href="../Styles/ey1.css" type="text/css" rel="stylesheet"/>
</head>
<body>
<h1>15</h1>
<p>Ruhsal durumu birbirinden çok farklı üç kişinin nefes sesleri dışında kilisede çıt yoktu.</p>
<p>Tavernadan gelen sarhoş, uyanıklıkla bilinçsizlik arasında gidip geliyor, gürültülü bir şekilde kesik kesik nefes alıyordu. Yudin kiliseye girdiğinde <i>vurdalak</i> oraya getirmiş olduğu adamı daha sonra ilgilenmek üzere bir köşeye çekmişti. Adamın iki bacağı da dizin hemen altından kırılmış ve göletten biraz önce sıçramış bir kurbağanınki gibi yana açılmıştı. Yudin bunun nasıl yapıldığını görmemişti, fakat bir <i>vurdalak</i>'ın sahip olduğu güce göre zor olmamalıydı. Bu, kurbanı bağlamaktan daha kolaydı ve kaçamayacağının da garantisiydi. Yaşama arzusunun çektiği acıya üstün geldiği anlarda, adam sadece ellerini kullanarak mozaik zeminde sürünmeye çalışıyor, fakat aptal gibi kendisini olası özgürlüğüne kavuşturacak olan kapıya değil, günahlarından arınma ümidiyle -ki bu pek muhtemel değildi- ikon duvarına ve Güzel Kapı'ya<a id="dipnot039" style="vertical-align: super;" href="../Text/dipnotlar.xhtml#sonnot039">[1]</a> doğru sürünüyordu. Bir önemi yoktu. Kapıya giden yolun yarısına gelmiş olsa bile, kendini esir almış olan kişi hemen gelip onu geri çeker ve o da yolculuğuna yeniden başlardı.</p>
<p>Esir alan kişi, en azından Yudin gelinceye kadar yapabilirdi bunu.</p>
<p>Yudin heyecanını yalanlar gibi yavaş ve sakin nefes alıyordu. İstediği şeyi hızla yapabilmek için sağduyulu ve kararlı olmalıydı. Prometheus'un, ve belki de diğerlerinin -ne zaman geri döneceğini bilmiyordu ama şafak sökmeden döneceği kesindi. Yudin yine de, kurbanı umduğundan çok farklı olmasına rağmen, akşam dışarı çıkarken hayal ettiği şeyin gerçekleşmeden kalacağını beklemiyordu.</p>
<p>En yüksek, en kısa ve kararsız patlamalar halinde gelen nefes sesi <i>vurdalak</i>'a aitti. Bu, dehşet ifade eden, bedeni eyleme geçmeye hazırlayan ve yine de tamamlanmadan beden tarafından bastırılan bir nefes sesiydi. Yudin bir vampirin neden böyle nefes alıyor olabileceğini düşündü. Bir vampir dehşete düşebilirdi, bunu birçok defalar görmüştü, ama o kadar az havaya ihtiyacı vardı ki, solunumunun değişmesi tamamen gereksizdi. Bu belki de sadece insan olduğu zamana ait bir anıydı ve vücut, olaylara bir zamanlar işe yaramış, fakat artık sadece gösteri amaçlı bir tepkiyle cevap veriyordu - tıpkı daha önceleri bir kurt olduğunu anımsayan bir köpeğin örtmek istediği dışkısının üstüne arka ayaklarıyla toprak atmaya çalışması gibi bir şeydi.</p>
<p>"Demek sen Mihaylov'sun," dedi Yudin. "Sana inanmak zorundayım. İsimleri pek hatırlamam, ama yüzleri hiç unutmam."</p>
<p>"Ben de seninkini hiç unutmayacağım," diye yanıt verdi Mihaylov. Yudin başını kaldırdı ve onun gözlerindeki nefreti gördü. Onu yakalaması ve konuşmaya ikna etmesi -en azından adını söyletmesi- kolay olmuştu, ama gerisi de gelecekti. Mihaylov'un amacı öç almaktı ve kurban nedenlerini tam olarak bilmedikçe intikamın tadı yavan olurdu.</p>
<p>Yudin, Mihaylov'un ayaklarına asıldı. Her şey güvenli gibi görünüyordu. Onu sadece iple bağlamıştı. Normalde <i>vurdalak</i> gücüne sahip bir yaratık için kalın zincirler kullanırdı, fakat küçük deri çantasını toplarken sadece insanlarla uğraşacağını düşünmüştü. Ne mutlu ki, beraberinde getirdiği şeylerin çoğu işe yaramıştı. Yudin eksikliği telafi etmek için, Mihaylov'un ipe zarar veremeyeceğinden emin olmanın bir çaresini bulmuştu, Mesih de buna yardım etmişti. İkon duvarının ilerisinde, kilisenin ortasına doğru, kollarını birini karşılar gibi açmış duran insan boyunda bir İsa heykeli vardı. Yudin, Mihaylov'un el bileklerini birbirine bağladığı ipi İsa'nın sağ kolunun üstünden aşırmış ve dirsek kıvrımında sabitlemişti. Bir an kaygılanmıştı, fakat Mesih bu en tiksindirici günahkârın bile ağırlığını taşıyabilecek gibi görünüyordu. Mihaylov'un kolları başının üstüne kaldırılmış durumdaydı ve ayakları Yudin'in dizlerinin hizasında sallanıyordu. Vücudunun ağırlığıyla omuzları çıkmış olabilirdi, ama yırtılmış bantları ve tendonları artık iyileşiyor olduğundan omuzlarında kalıcı bir şekil bozukluğu meydana gelecekti. Bu da onun kendini kurtarabilme olasılığını daha da azaltırdı. Yudin daha önce de tutsaklarını bu şekilde paketlemiş ve onların çaresizliğinin keyfini çıkarmıştı. Kremlin'deki hücrelerde bulunan kelepçeler de bu amaca hizmet ediyorlardı. Yine de böyle kendi emsali bir    <i>vurdalak</i>'ın başrolde olduğu bir sahnenin keyfini son</p>
<p>defa çıkardığından beri uzun zaman geçmişti.</p>
<p>"Beni, Çıfıtkale'den hatırlıyorsun, değil mi?" dedi Yudin, çantasına doğru giderken.</p>
<p>"Seni hepimiz hatırlıyoruz."</p>
<p>"Hepiniz mi? Kaç kişisiniz?"</p>
<p>"Orada kaç kişiydik?"</p>
<p>Yudin eşyalarını karıştırmaya başladı, fakat sonra olasılıkla her şeye ihtiyacı olacağını fark etti. Çantayı alıp getirdi. "Ah, düzinelerce olmalı. Ama hepinizin kaçtığınıza inanamıyorum." Çantayı, Mihaylov'un ayaklarının dibine koydu. "Moskova'da yalnızca ikinizi gördüm."</p>
<p>"O zaman aramızdan en az ikisi kaçmıştır."</p>
<p>"Nasıl?"</p>
<p>"Birtakım askerler savaşıyorlardı. Birinin ağır bir kanaması vardı. Kan aşağı sızdı ve bizi hayata döndürdü." "Öyle olsa bile," dedi Yudin, öteberisini ikon duvarının önüne koyarken, "hâlâ kapana kısılmış durumdaydınız." "Sen bizi bıraktıktan sonra neredeyse tırnaklarımızla kazıyarak çıktık dışarı. Zaman içinde toprak kaymıştı. Yeterince kolay oldu."</p>
<p>"Ölü bir adamın kanı sayesinde mi?" Yudin böyle bir durumda kanın hem tadının hem de besin değerinin çabucak kaybolduğunu bilirdi.</p>
<p>"Kaçtıktan sonra onun düşmanlarının kanını içtik. Böylece hareket edebilecek gücü bulduk."</p>
<p>"Kanaması olan adamın," diye sordu Yudin, "neresi kanıyordu?"</p>
<p>"Neresi mi?" Mihaylov'un kafası karışmış görünüyordu, gerçekten öyle de olabilirdi.</p>
<p>"Vücudunun neresi?"</p>
<p>Mihaylov bir an düşündü. "Uyluğu," dedi"</p>
<p>"İyi," dedi Yudin. "İyi bir yer." Başını kaldırdı. "Sonra da benim peşimden buraya geldiniz öyle mi?" "Sivastopol'a gittik."</p>
<p>"Kova," dedi Yudin, kendi kendine konuşur gibi, ama dinlendiğini bilerek. Mihaylov'un yüzünde beklediği şaşkın ifade vardı. "Bir kovaya ihtiyacım var." Gözlerini arar gibi etrafta gezdirdi. "Devam et," dedi daha yüksek bir sesle. "Neden Sivastopol'a gittin?"</p>
<p>"Oğlu oradaydı."</p>
<p>Yudin aradığı şeyin karanlık bir köşede durduğunu gördü. Aceleyle oraya koştu. Bütün hünerlerine rağmen, Mihaylov'un dostlarının her an geri dönebileceğinden korkuyordu. Hızlı hareket etmesi gerekiyordu. "Kimin oğlu?" diye sordu omzunun üzerinden.</p>
<p>"Üç Parmaklı Adam'ın."</p>
<p>"Aha!" dedi Yudin, duyduğu şeyden çok gördüğü şey karşısında. Orada kalaydan yapılmış büyük bir vaftiz kurnası vardı - niyet etmesi durumunda bir rahibin bir bebeği kolayca boğabileceği büyüklükteydi. Kurnanın kenarıyla aynı hizada olan yarım çember şeklindeki sapı Yudin'e bir cadı kazanını hatırlattı. Kurna, ahşap bir kaidenin üzerinde duruyordu ama ona ihtiyacı yoktu. Kurnayı kaldırıp yere koydu, sonra sapından tutup Mihaylov'a doğru çekmeye başladı. "Sana yardım edeceğini mi düşündün? Armut dibine düşer misali?"</p>
<p>Mihaylov cevap vermek için yerdeki mozaiklerin üzerinde sürüklenen kurnanın çıkardığı gıcırtının sona ermesini bekledi. "Yardım edebileceğini düşündük."</p>
<p>"Ama etmedi." Yudin'in sesi sakindi, fakat kafasında hızla Dimitriy'in onların yanında yer alması olasılığını tarttı. Saçma görünüyordu. Dimitriy dostu olarak kabul ettiği kişilere gönülden bağlıydı. Ona Yudin'in geçmişiyle ilgili bütün ayrıntıları anlatsalar ve kendisi de bunlara inansa bile, Yudin'e gelir ve bir açıklama yapma şansı verirdi. Ama buluştuklarında, Yudin, Dimitriy'in ona karşı davranışlarında bir değişiklik sezmemişti. Yine de bu tamamen göz ardı edilebilecek bir olasılık değildi.</p>
<p>"Etmedi," diye doğruladı Mihaylov, fakat bunun gibi bir konuda ona güvenilemezdi.</p>
<p>Yudin, omuzlarına en ağır kuvveti uyguladığından emin olarak Mihaylov'un çizmelerini çıkarmaya başladı. "Liderinizin Prometheus olduğunu varsayıyorum."</p>
<p>"Prometheus mu?"</p>
<p>"Tyeplov," diye netleştirdi Yudin, diğer çizmeye geçerken.</p>
<p>"Senden en çok nefret eden o."</p>
<p>"Bunu duyduğuma memnun oldum." Yudin ayağa kalktı. "Şimdi," dedi, "her şey biraz daha dostane olacak." Uzanıp sol eliyle Mihaylov'un kemerini kavradı. Sağ elindeki bıçakla önce kemeri, sonra da pantolonu ağına kadar kesti. Giysileri hızla çekip çıkardı ve bir köşeye fırlattı. Artık    <i>vurdalak</i>'ın belden aşağısı çıplaktı. Gevşek ve çir</p>
<p>kin cinsel organ görüntüsü Yudin'in dikkatini dağıttı ve onu meydana çıkardığına pişman etti. Ama çok geçti.</p>
<p>"Birazdan burada olur," dedi Mihaylov.</p>
<p>"İyi," diye yanıt verdi Yudin. "Ve hepinizin bana karşı duyduğunuz nefretin aynısını Raisa Styepanovna için de hissettiğinizi varsayıyorum."</p>
<p>"O bir ahmak ama yine de cezasını bulmalı. Yapacağımız şey diğerleri için bir uyarı olacak."</p>
<p>"Bu da öyle," diye cevap verdi Yudin. Eşyalarının arasından birkaç alet çıkarıp Mihaylov'a yaklaştı ve bir bacağını dizinin arkasından kavradı. Neşterle uyluğun iç kısmına titiz bir şekilde kısa bir keşi yaptı. Yaradan akan kan bacaktan aşağı süzülerek yere aktı. Yudin elindeki tüpü yaraya bastırdı, fakat onu yerine yerleştiremeden kanama durdu, çünkü yara kapanmaya başlamıştı. Birkaç saniye içinde de deri hiç zarar görmemiş gibi iyileşti. "Lanet olsun," dedi Yudin. "Sen sağlıklısın."</p>
<p>"Burada iyi beslendik."</p>
<p>Yudin, Mihaylov'un bir sonraki öğünü olacak olan adama baktı. Güzel Kapı'da çabasından vazgeçmiş ve sonunda dikkatini dış dehlize ve onun ardındaki kapıya yöneltmişti. Pek uzaklaşamamıştı ve şimdi hareketsiz yatıyordu. Ama bilinci kapalı değildi. Yan yatıyor ve iki vampire bakıyordu.</p>
<p>"Sen de eylülden beri buradasın, değil mi?" Onların düşünceye kadar Sivastopol'da kalmış olduklarını tahmin etmişti. Yudin, Mihaylov'un cildini tekrar kesti. <i>Vurdalak </i>korkmadı. Rakibinin planını biraz anlayabilmişti. Zaman kazanabilmek için Yudin bu defa daha geniş bir keşi yaptı. Biraz düzensiz bir keşi olmuştu, ama önemi yoktu.</p>
<p>"Burada yeterince oyalandık."</p>
<p>Bu defa cam tüpü yara henüz iyileşemeden içine kaydırdı. Yine de <i>vurdalak</i>'ın dokusu tekrar elinden geleni yaparak yarayı ufacık bir delik haline getirdi; öyle ki tüp olmasa o da hemen kapanırdı. Cam tüp kanla dolduğu anda kıpkırmızı bir renk aldı. Yudin üstü başı kan olmasın diye geri çekildi. Tüpün ucundan fışkıran kan kilisenin zeminine dökülüyordu. Yudin, orada incinecek kimse olmadığını bilmesine rağmen bu hakaretin tadını çıkararak bir süre izledi. Ve kanın içine akması için vaftiz kurnasını ayağıyla Mihaylov'un altına doğru itti. Kan kurnaya ilk çarptığı anda metalik bir ses oldu, fakat dibi dolduğu andan itibaren hafif bir şapırtı sesi gelmeye başladı. Sıvının rengini görmeyen biri Mihaylov'un işediğini düşünebilirdi.</p>
<p>"Doğrudan Moskova'ya mı geldin?" diye sordu Yudin.</p>
<p>"Ne yapıyorsun?" diye sordu Mihaylov.</p>
<p>"Seni öldürüyorum. Yavaş yavaş. Şimdi soruma cevap ver."</p>
<p><i>Vurdalak</i> ölümünün yaklaştığı bildirildiğinde kayıtsız kaldı, belki de Yudin'in bunu yapabileceğinden şüpheliydi. "Bu doğru. Yolculuk hızlı değildi, fakat yol boyunca iyi beslendik."</p>
<p>"Ve bu gece de eyleme geçmeye karar verdiniz."</p>
<p>"Hayır, hâlâ planlama aşamasındaydık."</p>
<p>Eğer doğruysa, bu iyi bir haberdi. Bu gece Yudin'e karşı harekete geçmeyi planlıyorlardıysa, o zaman bütün olup bitenler tuzağın bir parçası olabilirdi. Şu anda Yudin duruma hâkim gibi görünüyordu. Tabii ki Mihaylov yalan söylüyor olabilirdi, ama akan her damla kanla birlikte iradesi zayıflıyordu. Bu da artık daha önemli soruları sorma zamanı olduğu anlamına geliyordu.</p>
<p>"Beni nerede bulacağını nasıl öğrendin?"</p>
<p>"Tyeplov biliyordu."</p>
<p>Pek tatmin edici bir cevap değildi, fakat sonra Yudin'in aklına başka, benzer bir soru geldi<sub>v</sub> "Dimitriy Alekseyeviç'in Sivastopol'da olduğunu nereden biliyordun?"</p>
<p>"Tyeplov biliyordu."</p>
<p>"O nereden biliyordu?"</p>
<p>Yanıt yoktu. Yudin, cam tüpü kırmamaya çalışarak tutup atardamarın içinde biraz daha ileri itti. Mihaylov ürktü. Artık yorulmuştu. Yudin çok fazla kan akıtmaması gerektiğini biliyordu, yoksa Mihaylov bilincini tümden yitirirdi. Bedeni, tıpkı yitirdiği veya yaralanan herhangi bir kısmını onarabildiği gibi, kaybettiği kanı da yerine koymayı başarırdı, ama bu zaman alırdı. Biraz çabayla mükemmel bir denge sağlanabilir ve kan üretildiği hızla dışarı akıtılabilirdi. Ama o zaman bile uzun süre dayanamazdı. Kan üretme çabası, aynı açlıktan kıvranırken olduğu gibi, yaratığı daha da güçsüzleştirirdi.</p>
<p>Yudin tüpün ucunu başparmağıyla kapatarak kan akışını durdurdu. Bir dakika zaman tuttu, sonra tekrar akmaya bıraktı. Kan Mihaylov'un duraksayan kalbiyle eşzamanlı olarak fışkırmaya devam etti. Yudin ellerindeki kana baktı. Kaynağını bilmeseydi onu yalamanın cazibesine kapılabilirdi, ama vampir kanının tadının kötü olduğunu biliyordu, daha önce bir kez tatmıştı. Bu bir insana şarap yerine idrar ikram etmek gibiydi. Elini, Mihaylov'un giysilerine sildi.</p>
<p>"Tyeplov nereden biliyordu?" diye sordu tekrar.</p>
<p>"Ona Zimeyeviç söylemiş."</p>
<p>Yudin'in kanı dondu. Bu, laboratuvardan kaçan birkaç <i>vurdalak'm</i> giriştiği önemsiz bir intikam eylemi değildi. Bir intikam hamlesi olduğu kesindi, fakat düşündüğünden çok daha dehşet vericiydi. Zimeyeviç gelmiş geçmiş en güçlü vampirdi ve Yudin onu aldatmış, kullanmış ve canını yakmıştı. Birdenbire olayların kimin kontrolü altında olduğuna ilişkin güveninin çok azaldığını hissetti.</p>
<p>"Zimeyeviç'le mi birlikteydiniz? Kırım'da?" Bu soruyu biraz farklı bir sorunun yanıtından duyduğu korku nedeniyle sormuştu: Zimeyeviç'in Moskova'da hâlâ onlarla birlikte olup olmadığı sorusunun yanıtıydı bu.</p>
<p>"Hayır." Mihaylov başını sallamaya çalıştı, ama gücü yetmedi.</p>
<p>"O zaman Tyeplov'a nasıl söyledi?"</p>
<p>"Tyeplov'u Zimeyeviç yarattı - onu bir vampir olarak yarattı. Zihinleri birlikte çalışıyor."</p>
<p>Yudin rahatladığını hissetti. Bu sadece vampir bir ebeveynin vampir çocuğuyla olan ruhsal bağıydı. Zimeyeviç'in işin içinde olması Yudin'de derin bir dehşet duygusu uyandırmış, fakat büyük vampirin orada olmaması da biraz ümitlendirmişti.</p>
<p>"Yani Zimeyeviç ona benim, Raisa'nın ve Dimitriy'in yerini bildirdi, öyle mi?"</p>
<p>"Öyle."</p>
<p>Yudin'in aklına soracak daha fazla bir şey gelmedi ve önceden yanıtını alamadığı bir soruyu tekrarladı. "Kaç kişisiniz?"</p>
<p>"Üç. Aslında dört kişiydik, ama birimiz Sivastopol'da öldü." Mihaylov'un sesi sanki mutluymuş gibi tekdüzeydi. "Ona ne oldu?"</p>
<p>"Üç Parmaklı Adam."</p>
<p>"Oğlu, demek istiyorsun."</p>
<p>"Evet." Rastgele, yarı uykuda verilmiş bir cevaptı bu. O adamın Aleksey'in kendisi olması düşüncesi bir an Yudin'in içinde bir korku yarattı, Zimeyeviç karşısında hissettiği korku kadar büyük değildi, ama ona yakındı. Fakat Sibirya'dan ayrılmayı başarabilmiş olsa bile, Aleksey artık yaşlı bir adamdı. Evet, oğlunun görevi babasından devralıp devam ettirdiğini duymak sevindiriciydi. Yudin'in babadan aldığı intikamı daha da büyütürdü.</p>
<p>"Diğeri kim?" diye sordu. Soruları tükeniyordu, fakat her bilginin yararı dokunabilirdi.</p>
<p>"İgnatyev. Şimdi sadece o, ben ve Tyeplov kaldık. Ölen Wieczorek'ti."</p>
<p>Bu iki isim Yudin'de belli belirsiz çağrışım yaptı. Ayrıntıları not defterlerinde bulabilirdi.</p>
<p>"Hepiniz burada mı uyuyorsunuz?"</p>
<p>"Evet."</p>
<p>"Nerede?"</p>
<p>"Mahzende."</p>
<p>Yudin, Mihaylov'un ellerini bağladığı ipi ve İsa heykelini kontrol etti. Kaçma şansı yoktu. Etrafına baktı ve ikon duvarının sol tarafında mahzene inen merdiveni gördü. Bu sırada sarhoşun yerde oldukça uzağa sürünebilmiş olduğunu fark etti. Gidip onun ayak bileğini tuttu ve geri çekerek dışarı çıkmasını önledi. Ezilmiş bacağından tutulup çekilen adam bir çığlık attı, ama karnına hızla inen tekme onu hemen susturdu.</p>
<p>Yudin duvarları süsleyen çok sayıda mumdan birini aldı. Pencereye tırmanıp üstüne saldırmadan önce Mihaylov'un -sanki kilisenin <i>dyaçok</i>'uymuş<a id="dipnot040" style="vertical-align: super;" href="../Text/dipnotlar.xhtml#sonnot040">[2]</a> gibi- binanın içinde dolaşıp onların hepsini yaktığını görmüştü. Mahzeni görebilmek için gerekliydi.</p>
<p>Burası çok derin değildi ama yeterliydi. İçeride üç tane tabut vardı ve bu Mihaylov'un söyledikleriyle uyuşuyordu. Yudin'in başka yollarla kolayca anlayabileceği şeyleri ifşa etmek zekice bir yalan olabilirdi, ama Mihaylov'un şu anda zekice davranabilmeye en uygun durumda olduğu söylenemezdi. Yudin'in hâlâ grubun geri kalanının şehirde başka bir yerde kalıyor olabileceği olasılığını göz önünde bulundurması gerekiyordu. Yalnızca üç kişi olsalar bile, her ihtimale karşı yuvalanabilecekleri başka bir yer olabilirdi.</p>
<p>Ama mahzen sadece vampirlerin istirahat ettikleri karanlık bir mezar odası değildi.    lar böyle yerleri</p>
<p>ölüleri depolamak için de kullanırlardı. Orada, kanları emilmiş ve çürümenin çeşitli evrelerinde bulunan yaklaşık yirmi ceset vardı. Bu nahoş bir fikirdi ve bir insanın tuvaletin yanında uyumasına benziyordu. Yudin durakladı. Sık sık neyin vampirlere neyin insanlara özgü olduğunun muhasebesini yapardı. O otuz yıldır bir vampirdi. Bu daha ne kadar sürecekti? Kendi kendine gülümsedi ve bu soruyu kafasından attı.</p>
<p>Mahzende yirmi ceset olması, <i>vurdalak</i>'ların ne kadardır orada oldukları konusunda bir fikir vermiyordu Yudin'e. Üç vampir gerekirse bu besin stokuyla bir yıldan uzun süre idare edebilirlerdi. Çok oburlarsa, bu süre bir haftadan az olabilirdi. Yudin, 1812 yılında Moskova'ya birlikte gelmiş olduğu vampirleri hatırladı. Her biri gecede bir, bazen de iki insan tüketirdi. Ama o zaman her şey farklıydı. Savaş sayesinde vampirlerin ortaya çıkarılma olasılığı azalmıştı. Oraya gelmeye bu kadar hevesli olmalarının nedeni buydu.</p>
<p>Fakat en eski cesedin çürüme derecesi onu oraya ne zaman getirmiş oldukları konusunda bir fikir verebilirdi. Aşağısı soğuktu ve bu da cesetlerin korunmasına yardım ederdi, fakat Yudin'in tahminine göre bu adam iki veya üç ay önce öldürülmüş olmalıydı. Bu da Mihaylov'un söylediklerine uyuyordu. Yudin tekrar yukarı çıktı.</p>
<p>Yukarıda pek değişen bir şey olmamıştı. Sarhoş adam, bütün kaçma ümidini kaybetmiş bir halde Yudin'in bıraktığı yerde yatıyordu. Mihaylov ise hâlâ Mesih'in koluna asılı durumdaydı. Yudin sadece duyduğu sesin değişmiş olduğunu fark ettİ. Aşağı akan kanın çıkardığı serpinti sesi artık yavaş bir damlama sesine dönüşmüştü. Yudin Mihaylov'un uyluğuna yerleştirdiği tüpe baktığında gördüğü şey de duyduğu sesi doğruluyordu.    ın be</p>
<p>deni artık o yaşamsal sıvıyı daha fazla üretemiyordu. Şu anda bunun önemi yoktu, ama sonra biraz keyif kaçırabilirdi. Yine de Yudin'in bunu halletmek için zamanı vardı.</p>
<p>Yudin kapıya doğru gidip dışarı çıktı. Ay hâlâ parlaktı, fakat artık biraz alçalmıştı. Şafak sökünceye kadar hâlâ birkaç saati vardı, ama şehir bundan çok önce uyanırdı. Diğer    <i>vurdalak</i>'lar daha erken dönerler miydi? Yudin</p>
<p>böyle olmamasını diledi. Onlar da kendisi gibi gündönümü gecesinin karanlığını ziyan etmek istemezlerdi. Yudin kilisenin etrafında ve mezarlıkta dolaştı. Binanın içine girerken kullanmış olduğu camı kırık pencereye baktı.</p>
<p>Mezarlık eskiydi - Yudin yeni definlere ait belirti göremedi. Mezarların bir kısmı basitti, bazılarıysa şatafatlı mozolelerdi. Yudin bu ikinci grupla ilgileniyordu. Çok geçmeden, kiliseye rahat yürüme mesafesindeki mükemmel barınağını buldu, buraya kolayca girebilir ve gün ışığından saklanabilirdi. Kiliseye geri döndü.</p>
<p>Daha önceden fark ettiği gibi, kilisenin tavanındaki tonozlara ikonlarla süslenmiş büyük bir tacı andıran, zengince süslenmiş çember şeklinde dev bir <i>horos</i><a id="dipnot041" style="vertical-align: super;" href="../Text/dipnotlar.xhtml#sonnot041">[3]</a> asılmıştı. Onu taşıyan, tavan boyunca gerili duran ve duvara doğru devam eden ip, Yudin'in içeri girmek için kullandığı pencerenin neredeyse hemen altındaki bir demir kelepçeye bağlanmıştı. Yudin onu çözüp hâlâ Mihaylov'un asılı bedeninin altında duran kan dolu vaftiz kurnasının üzerine doğru çekti. Sonra ipi kurnanın sapının altından geçirerek düğümledi.</p>
<p>Kurna kanla dolu olsa bile, <i>horos</i> ondan daha ağırdı. Yudin bırakırsa vaftiz kurnası havaya fırlar ve içindeki her şey dökülürdü. Ama bunu istemiyordu. Kurnayı tekrar duvara doğru taşıdı ve bir eliyle onu, diğeriyle de tuğlaları tutarak duvara tırmanırken un ağırlığının vaftiz kurnasını kademeli olarak yukarı kaldırmasına izin verdi.</p>
<p>Böylece santim santim ilerleyerek açık pencereye yaklaştı.</p>
<br/>
<p>Tamara gözlerini açtı. Ortalık hâlâ karanlıktı, fakat kışın Petersburg'da saatin erken olduğunu göstermezdi bu. Konstantin yanında yatıyordu - o akşam bir ara Tamara'dan kendisine Kostya demesini istemişti. O da genç kadına Tamaruşka diye hitap etmişti. Yakın olduğu kişiler normalde Tamara'ya Toma derlerdi, fakat ikisinin beraberliğini ayırt ettirebilecek bir şeyin olması hoş olurdu - bu, hem Tamara'nın ailesini unutmasını, hem de sadece Kostya ve kendisinin paylaştığı bir şeye sahip olmasını sağlıyordu.</p>
<p>Konstantin derin derin nefes alıyordu, fakat horlamıyordu. Tamara ona bakmak için döndü, fakat ancak onun bedeninin karaltısını görebildi, çünkü hava henüz karanlıktı. Uzanıp onun yanağına dokundu. Konstantin tepki vermedi. Tamara parmağını onun bıyığına yaklaştırdı ve okşadı. Konstantin hafifçe homurdanıp diğer yana döndü. Tamara sessizce kıkırdadı. Aniden kendini çok suçlu hissetti. Konstantin ondan altı yaş küçüktü, fakat cinsellik anlayışı konusunda onun çok daha gerisindeydi. Evlenmeden önce âşıkları olduğunu söylemişti, ama Tamara o zamandan beri ilkti - hem o kadınlar hem de karısı onun hayal gücünün sınırlarının ötesine geçme cesaretini bulamayacak kadar korkmuşlardı ondan. Tamara ise onu baştan çıkarmıştı.</p>
<p>Tamara suçluluk duygusundan hoşlandı - Vitya ile olanlar dışında neredeyse her iki cinsel temastan biri sonrasında hissettiği şeyden çok farklıydı. Vitya'yla birlikte olmak, sanki kaderinde varmış gibi, her zaman muhteşem olurdu. Bu güzel anı onu gülümsetti. Bazen kendisine, nadiren de ona bağlı sebepler nedeniyle her şey bir görev gibi olurdu. Ama o zamanlarda bile doğru ve iyiydi. Tamara o zamandan beri erkeklerle beraberken bir suçluluk duygusu hissederdi, ama bu şimdi hissettiği şeyden çok farklıydı. Önceleri içinin derinliklerinden kendi algısına göre yanlış bir şey yaptığı düşüncesi yükselirdi - bu utançtı. Şimdiyse sadece ona, "Ya biri duyarsa?" diye soran bir suçluluk duygusu haline gelmişti. Başkalarına olmasa bile kendine ıstırap verebilecek bir ahlak ihlaliydi. Vicdanı henüz gelişmemiş bir çocuğun dışsal korkularından kaynaklanan bir suçluluk duygusuna benziyordu. Tamara kötü değil, edepsizce davranmıştı. Dönüp Kostya'ya baktı. İkisi de edepsizce davranmışlardı.</p>
<p>Tekrar sırtüstü dönüp tavana baktı, fakat bir şey göremedi. Şafak sökmeden gitmesi gerektiğini biliyordu -Kostya ona randevuları olduğunu söylemişti. Normalde Tamara yolları bu kadar hızlıca ayırmaktan pişman olmazdı. Tekrar buluşurlardı, bundan kuşkusu yoktu, ama önünde sonunda bitecekti. Grandüklerin, hatta çarların bile açıkça metres tutup onları gösterişli evlerde yaşattığını tabii ki biliyordu. Ama bu onyıllarca önceydi. Nikolay hoş görmediği için bu yaşam biçimi artık gözden düşmüştü. Metresler hâlâ vardı, ama artık bu gizli tutuluyordu. Ve mevkice hiçbiri Tamara kadar aşağı konumda değildi.</p>
<p>Bu ilk defa olmuyordu, ama Tamara nereye doğru yol aldığını merak etti. Onun yaşında dul kalan kadınların çoğu tekrar evlenirlerdi ve bunun için hiçbir şekilde geç kalmış değildi. Ama hiç teklif gelmemişti, çünkü Tamara kendini hiçbir erkeğin böyle bir teklifin hoş karşılanabileceğini düşünebileceği bir duruma sokmamıştı. 1848 yılından beri Tamara'nın ilgisini yoğunlaştırdığı tek şey anne ve babasını aramak olmuştu, fakat bu arayış sona erdiği zaman ne yapacağını hiç düşünmemişti. Onları bulursa birdenbire mutlu ve kucak açan bir ailenin üyesi mi olacaktı? İmkânsız olmasa da bu bir rüyaydı, ama ona ulaşmak bir son değildi. Bir ailenin erişkin yaştaki çocuğu olmak bir başlangıç, bir yola çıkış noktasıydı. Ancak o zaman yaşamının geri kalanının nasıl geçeceğine karar vermesi gerekecekti. Ailesini arıyor olması sadece bunu ertelemenin bahanesiydi.</p>
<p>Mesleği -ve şu anda bir grandükün yanında yatıyor olması da- bir ertelemeydi. Daha kaç senesi vardı? Konstantin gibi bir adamın onu çekici bulma olasılığı giderek azalıyordu ve onun gibi adamlar da zaten artık çok ender bulunuyordu. Birikmiş parası vardı ve Konstantin de ona daha fazla verebileceğini çıtlatmıştı. Tamara bunu kabul edip etmeyeceğini bilmiyordu. Servet sahibi olması sadece açlıktan ölmeyeceği anlamına gelirdi; ama ölmemek bir şeydi, yaşamaksa başka bir şeydi. Yaşamak, yaşamak için bir nedene sahip olmaktı.</p>
<p>Tamara'nın bir nedeni vardı ve bu onu tam anlamıyla tatmin ediyordu - o bir anneydi. Birinin eşi olmak bir neşe kaynağıydı, ama anne olmak bir amaçtı. Aniden oraya gitmek, Petersburg'da yürüyüp o ailenin evine giderek Luka'yı kapıp birlikte kaçmak ve bunca yıldır yapması gerektiği gibi, çocuğunu kendisini nasıl büyüttülerse öyle büyütmek için dayanılmaz bir arzu duydu. Kostya ona yardım ederdi; onun gücü vardı - neredeyse ulusun bütün gücüne sahipti. Tamara'nın oğlunu ne kadar sevdiğini biliyordu ve aralarına hiçbir şeyin girmesine izin vermezdi.</p>
<p>Kederli bir sesle derin bir iç geçirdi. Anne ve babasını bulmak ve İrina Karlovna'nın katilini bulmak başıboş gezinen hayallerdi, kendisi için yarattığı yaşamdan kaçmanın yollarıydı. Tekrar Konstantin e baktı. Çoğu kadın bunun çok hoş bir rüya olduğunu düşünürdü, ama Tamara için -artık- bir gerçeklikti. O gece kendini ona vermekte, âna teslim olmakta haklıydı. Anlık bir kaçış, hiç kaçış olmamasından daha iyiydi.</p>
<p>Yatakta doğruldu ve ayaklarını aşağı uzattı. Yerler soğuktu. El yordamıyla elbisesini aradı ve giyinmeye başladı. Konstantin'in emrettiği gibi kapının dışında kendisini bekleyen bir hizmetkâr olduğunu biliyordu. Giyindikten sonra sadece dışarı çıkıp onu çağırması yeterdi, hizmetkâr onu merdiven sahanlığından geçirip önce taş basamaklardan, sonra ahşap merdivenden indirip koridorun ucundaki gerçek dünyaya çıkarırdı.</p>
<br/>
<p>Dimitriy uyumamıştı. Belki de uyumuştu. Burada sızıp kalmadan saatlerce yatabilmiş olmasına inanmak zordu, fakat uyandığı ânı hatırlamıyordu ve şu anda da uyanıktı. Hatırlayabildiği tek şey aynı bıktırıcı düşüncelerin öngörülebilir bir sıra takip ederek sürekli zihninde dolaşıp dur maşıydı.</p>
<p>Svetlana yanında yatıyordu. Uykusu pek huzurlu sayılmazdı, ama en azından uyuyordu. Dimitriy onun dönüp durduğunu görmüş ve zaman zaman anlaşılmaz bir şeyler mırıldandığını duymuştu. Svetlana'nın dudaklarından dökülen mırıltılar arasında bir veya iki kez kendi adını duyar gibi olmuştu. Uyuyamamasının suçunu Svetlana'ya yıkabilirdi, ama gerçekte onunla ilgisi yoktu.</p>
<p>İki yıllık ayrılık bile karısına karşı yeterince tutku uyandıramamıştı içinde. Bedeni ilk kez onunkine dokunduğu zaman aklına Tyeplov gelmiş ve suçluluk duygusuna kapılmıştı. Yanında yatan Svetlana'nın böyle temel bir konuda ne düşüneceğini merak etti. Karısının dehşete düşeceğinden emindi. Ona başka bir kadınla ihanet etmiş olsaydı da yıkılırdı, ama bunun için kendini suçlardı.</p>
<p>Bunu kesin olarak biliyordu, çünkü Varşova'da başına gelmişti. Oradayken Dimitriy bir tuğgeneralin kızından bir öpücük çalmıştı. Bunu birileri görmüş ye olay, Svetlana'nın kulağına gitmişti. Dimitriy dedikodular kızın babasının kulağına gitmemiş olduğu için şanslıydı. Svetlana tabii ki kızmıştı, fakat sonunda bunu anlayabildiğini söylemişti. Yaşlanıyordu ve elinden geleni yapmasına rağmen, artık bir zamanlar olduğu kadın olmadığını biliyordu. Bu olaydan hemen sonra Petersburg'a geri dönmüştü. Dimitriy, onun kendine kalması için ısrar edileceğini ümit ettiğinden kuşkulanmış, fakat gittiğini görmekten mutlu olmuştu; bunun nedeniyse tuğgenerallerin kızlarıyla düşüp kalkmayı değil, özgür olmayı istemesiydi.</p>
<p>Ve bugün de bir kadınla yatmış olduğunu söyleyecek olursa karısının benzer bir tepki vereceğinden emindi. Fakat söz konusu olan bir erkekti ve bu, Svetlana'yı iğrendirirdi. Bu ona bir rekabet etme, suçu yaşına yükleme ve gençliğinde Dimitriy'in kucakladığı diri bedenin kendisininki olduğunu söyleyerek tartışma şansı bırakmazdı. Svetlana, arkadaşlar arasındaki konuşmalarda başka kişilerin arkadaş seçimleriyle ilgili tavrını yeterince yalın bir biçimde ifade etmişti. Bu Dimitriy'i her zaman rahatlatmış ve karısının kendisine ait görüşleri olmasına izin vermekten mutlu olmuştu. O sadece bir kadındı.</p>
<p>Dimitriy ona bir erkekle yatmış olduğunu söylese bile, bu bir yalan olurdu elbette. O sırada hiç haberi olmamasına rağmen, bir <i>vurdalak</i>'la yatmıştı çünkü. Bunu Svetlana'ya açıklaması ne kadar sürerdi? Bildiği her şeyi, babasının anlattıklarını ve kendi şahit olduklarını anlatması asıl günahını unutturabilir miydi karısına? Ve sonuç olarak, bir şey fark eder miydi? Dimitriy, Tyeplov'un bir vampir olarak değil, bir erkek olarak sahip olduğu cazibeye kapılmıştı. En azından bunun böyle olduğunu umuyordu. Tyeplov'un bir yaşayan ölü olarak Dimitriy'i hayran bırakan bir şeye sahip olabileceği düşüncesi, en az Svetlana'nın bir erkeğin diğerine karşı çekim hissettiğini öğrendiği zaman aklına gelecek düşünce kadar isyan ettiriciydi. Dimitriy anlık bir dürtüyle dışarı çıkıp başka bir erkek -gerçekliği kanıtlanabilir bir insan erkeği- bulup, sadece bunu ispatlamak için yatmayı istedi.</p>
<p>Aklına yine Raisa geldi. Birçok yönlerden Svetlana'ya benziyordu; vücut şekli, saçları. Raisa ne zaman olsa Svetlana'dan daha güzeldi, ama yüzleri benzemiyor değildi. Yine de Dimitriy'in zihninde Svetlana'nın ayağını kaydırıp onun yerine geçebilecek olan kişi Raisa değil, Tyeplov'du. Dimitriy onların bire bir karşılaştırılamayacağını biliyordu, ama her ikisinin de ilk karşılaşmalarında Dimitriy'in içinde uyandırmış oldukları heyecan ve onları ikinci bir kez görme isteği birbirine çok benziyordu. Raisa'yla başarılı olmazdı, ama en azından daha sağlıklı bir seçim olurdu.</p>
<p>Dimitriy karısına dönüp uyumasını ve sonra tekrar deneyeceklerini söylemişti. Ayak bileğinin ağrıdığından yakınmıştı ve Svetlana bir ayaktaki rahatsızlığın nasıl bütün bedene yayılabildiğini soracak kadar açık sözlü davranmamıştı. Hemen uyumuştu. Sorun, Raisa'nın Dimitriy'in içinde uyandırdığı düşüncelerdi ve Dimitriy aniden, birlikte olduğu sırada karısını, yüzünü görmemek için başka bir kadının yüzünü hayal ederek aldatamayacağını hissetti. Şimdi karanlıkta yatarken bunun tersinin de doğru olup olmayacağını merak ediyordu - belki de onun yaşlanan bedenine, zihninde resmettiği daha genç ve kıvrak bir vücuda vereceği tepkiyi vermek suretiyle gururunu okşayarak ihanet etmek ve her şeyin ona bağlı olduğuna inanmasını sağlayarak kandırmak daha iyiydi. Hile yapmanın zevk vermeyeceğini biliyordu, ama mesele yalnızca kendi değildi.</p>
<p>Yine de öyle olmalıydı. Sivastopol'dan kaçtıktan sonra yeni bulmuş olduğu yaşama sevincini ne çabuk kaybetmişti? Kuşatma sırasında yaşamını daha heyecanlı hale getirmeye çalışırken birçok açıdan cesurca davranmıştı. Perdelerin arasındaki küçük açıklıktan şafak sökmeden önce beliren ilk ışıkları izlerken bazı şeyleri kavradı. Eğer Raisa Styepanovna rüyalarına giriyorsa, onu neden reddetsindi ki? Eğer talih onları tekrar buluşturacaksa, bundan niçin kaçınacaktı? Raisa olmasa da, neden kendini yaralı bir kahramana sunmaktan mutlu olacak başka bir güzellik girmesindi yaşamına? Veya bir düzine güzellik?</p>
<p>Gözlerini kapatıp geleceğini hayal etti.</p>
<br/>
<p>Yudin alacakaranlıktan hoşlanırdı ve sabah şafak sökmeden önceki alacakaranlığı, akşamkinden daha çok severdi. Beş gün sonra şafak saatlerinde, tenine dokunan güneş ışığından hoşlandığı son günün üzerinden otuz yıl geçmiş olacaktı. O sabah başına gelecekleri bilmeden dışarı çıkarken yoluna çıkan her şeyi kontrol edebileceğinden emindi. Koyu lacivert gökte güneş belirmek üzereydi, ama Yudin olaylara mutlak bir şekilde egemen olduğunu hissediyordu.</p>
<p>Kilise duvarının üst kısmındaki bir kemerli pencerede oturuyordu; arkasından karlarla kaplı mezarlık ve uyuyacağı mezar görünüyordu. Vaftiz kurnası attığı yerde, kilisenin dış duvarının yanında duruyordu. Artık boştu, ama Yudin onun içindekini iyi değerlendirmişti.</p>
<p>Başını eğip kilisenin içine baktı. Mihaylov'un yakmış olduğu mumların ışığı azalmıştı, fakat hâlâ içeriyi aydınlatabiliyor ve ikon duvarının yaldızlarının pırıl pırıl görünmesini sağlayabiliyorlardı. Biraz sonra doğacak olan güneşin aydınlığı onların ışığını gereksiz kılacaktı, ama Yudin kalıp bunu izleyemeyecekti.</p>
<p>Tavernadan getirdikleri sarhoş adam bir kez daha sürünerek kapıya yaklaşmaya çalışmıştı. Yukarıdan bakan Yudin onun bu ilerleyişini olağanüstü buldu. Çoğunlukla kollarını kullandığı açıktı ve bacakları kırık olsa da en azından onların üst kısımlarını kullanmanın bir yolunu bulabilmişti. Ayaklarını yere dayayamadığından, destek almak için uyluklarını kullanmıştı. Bir süre bu şekilde uğraşmış, sonra da takati kesilerek yığılmıştı. Yudin adamın idrarı etrafına yayılırken seyretti. Gücünü tekrar topladığında işini güçleştirecekti bu.</p>
<p>Artık ayılmış ve kendini toplamış olduğundan yardım çağırmaya çalışıyordu. Yudin onun bitap düşünceye kadar bağırmasına izin verdi, sonra adam tekrar sessizleşti. Sesiyle geri dönen diğerlerini uyararak, bir şeylerin yolunda gitmediğini anlamalarına yol açma riski vardı. Mihaylov'un onlara paylaşmaları için getirdiği yemeğe olan iştahlarını kamçılaması ise daha olasıydı. Gelmeleri çok uzun sürmezdi. Yirmi dakika sonra güneş doğacaktı. Ama ne kadar geç gelirlerse, o kadar iyiydi.</p>
<p>Yudin, Mihaylov'u tutup kendine doğru çekti. Uyluğundan hâlâ sarkan tüpün ucunda zaman zaman bir kan damlası oluşup, kendi ağırlığını taşıyamayacak kadar büyüdüğünde aşağıdaki zemini kaplayan siyah beyaz karoların üstüne damlıyordu. Tüpün altında küçük bir kan birikintisi vardı. Şans yardım ederse, onu kaynağını fark etmeden önce görürlerdi. Mihaylov'un elleri hâlâ bağlıydı ve iplerini çözmeye çalışacak kadar gücü kalmamıştı. Ayakları artık <i>horos</i>'u taşıyan ipin ucuna bağlanmıştı. İpin taşıdığı, birbirine dolaşmış demir iskelet ve ikon yığını şimdi yerde duruyor ve yukarıya doğru uzanan ip sonunda Mihaylov'un ayak bileklerine kadar ulaşıyordu. Bunu mutlaka onu görmeden önce fark ederlerdi.</p>
<p>Mihaylov'un olup bitenlerden bu kadar az şey algılaması bir hayal kırıklığıydı. Dimitriy bir mektubunda doktorların ayak bileğini tedavi ederlerken ağrısını azaltmak için eter kullandıklarından söz etmişti. Yudin bir insanda bunun anlamlı olduğunu düşünüyordu. Şiddetli ağrı, ne kadar güçlü veya cesur olursa olsun, bir insanı öldürebilirdi. Aynısı bir <i>vurdalak</i> için geçerli değildi ve Yudin, onların acı çekmesi kendisine bir insanın acı çekmesinden daha az zevk vermesine rağmen, kendisini daha az sınırlama gerektiren bu cezayla şımartabileceğini düşünüyordu. Ama Mihaylov'un biraz kendini toplamasının zamanı gelmişti. Yudin cam tüpü onun bacağından çekip omzunun üzerinden kilisenin avlusuna fırlattı. Yara yavaş iyileşiyordu ve kısa bir süre için bile olsa kan damlamaya devam etti, fakat küçük delik sonunda kapandı. Bu Mihaylov'un işine yarayacaktı, çünkü vücudu kan üretmeye devam ediyordu. Ama şafak sökünceye kadar Yudin için bir tehlike oluşturacak kadar güçlenemeyecekti.</p>
<p>Kilise biraz sallandı, fakat Yudin'in Mihaylov'u bırakmasına yetecek kadar şiddetli bir sarsıntı değildi. Sadece yakındaki demiryolundan bir tren geçiyordu ve bu Rusların ve bütün dünyanın alışması gereken bir şeydi. Ses Yudin'e tekrar dışarıdaki şehrin uyanmakta olduğunu hatırlattı.</p>
<p>"Buraya geleceklerini düşünüyorum/'diye fısıldadı Mihaylov'un kulağına.</p>
<p>"Gelirler," dedi Mihaylov uykulu bir sesle. "Geciktirmekten hoşlanırlar."</p>
<p>"Birbirlerine ne kadar cesur olduklarını göstermek için."</p>
<p>"Sanırım öyle," dedi Mihaylov. Yudin eliyle onun yanağına dokundu. Biraz ısınmıştı ve rengi de normale dönüyordu. Yudin'in dikkatli olması gerekiyordu. Yan tarafa bakıp bıçağının el altında olup olmadığını kontrol etti.</p>
<p>Kesinlikle geciktireceklerdi. Yudin kilidin içinde dönen anahtarın sesini duyduğu ve içeri giren vampirleri gördüğü sırada şafağın sökmesine sadece beş dakika kalmıştı. Yanlarında birçok şekilde yorumlanabilecek bir bohça getirmişlerdi, ama Yudin'in bunun içinde -bilinci kapalı, ama hâlâ hayatta olan- bir insan olduğunu tahmin etmesi zor olmadı. Yudin yüzünü net olarak görememekle birlikte uzun boyundan dolayı Tyeplov'u hemen tanıdı, böylece diğer yaratığın da İgnatyev olduğunu anladı.</p>
<p>"Onu hemen bırakalım," dedi Tyeplov, bohçanın kendi tuttuğu tarafını yere bırakırken. İgnatyev adamı mahzene inen merdivenlere doğru çekmeye başladı. Tyeplov ancak o zaman dönüp kilisenin durumunu görebildi.</p>
<p>Yukarıya, Yudin'in tünemiş olduğu yere bakmadan bir süre etrafı inceledi, sonra bağırdı.</p>
<p>"Mihaylov!"</p>
<p>Mihaylov, Yudin'in kollarının arasında kımıldandı, ama cevap vermedi. Tyeplov hâlâ ikon duvarının yanında yatan sarhoşa yaklaştı. Adamın yüzü yere dönüktü. Tyeplov onu çizmesinin ucuyla dürttü. Adam hemen uyandı ve ayağa kalkmaya çalıştı; bacaklarını aniden saran acı ona bunu yapamayacağını hatırlattı. Ağzında bir şeyler geveleyerek inledi ve yukarı, Yudin'le Mihaylov'un tünemiş olduğu ve Yudin'i hazırlıklarını yaparken izlediği yere işaret etti.</p>
<p>Bereket versin Tyeplov'un gazabı onu yararlı olabilecek bir şeyi öğrenme şansından mahrum etti. Sarhoşun şakağına şiddetli bir tekme attı ve adamın başı bir anda diğer tarafa döndü. Yudin onun kırdan boynunun çıtırtısını duyduğunu sandı. Bundan sonra adamın artık sessiz kalacağı muhakkaktı. Yazık ki acısına çok çabuk son verilmişti.</p>
<p>"Onu yere bırak, dedi Tyeplov. İgnatyev çekmekte olduğu adamı bırakıp onun yanına geldi. İki adam kilisedeki en aşikâr aykırılığa baktılar: yere düşmüş olan Sanki ikisi de aynı iplerle idare edilen birer kuklaymış gibi başlarını kaldırıp gözleriyle un bağlanmış olduğu ipi tavana kadar takip ettiler. Artık Yudin'in pek fazla zamanı yoktu. Bıçağına uzandı ve diğer eliyle Mihaylov'un başını ağzını kapatacak şekilde kavrayıp keskin bıçağını kullanarak boğazını kesti. Bir vampire uygulandığında bu normalde yavan bir işkence yöntemiydi; ya yara iyileşirdi, ya da baş kopar ve yaratık ölürdü. Ama Mihaylov zayıf düştüğünden, yara iyileşebilmesine rağmen bu oldukça yavaş gerçekleşirdi. Yudin arkada kemiği hissedinceye kadar kesmeye devam etti. Bu kadarı gerekli olmayabilirdi, ama etkileyici olduğu kesindi. Aralarından birinin böyle korkunç bir yarayı onarmayı başaramadığını görmek, diğer vampirlere korku salardı.</p>
<p>Yudin işini yaparken gözlerini aşağıdaki iki vampirden ayırmadı. O Mihaylov'un boğazını keserken aşağıdaki vampirler de gözleriyle kilisenin tavanındaki çengele, oradan da aşağı, Yudin'in oturduğu kemerli pencereye doğru uzanan ipi takip ediyorlardı.</p>
<p>Onu gördükleri anda Yudin, Mihaylov'u itti. Mihaylov'un bedeni asılı olduğu noktanın sağ tarafından geçip sol tarafından geri dönerek bir elips çizdi. Ters duran başı neredeyse aşağıda bekleyen <i>vurdalak</i>'ların hizasındaydı. Mihaylov sallanırken kesik boğazından kanlar akmıştı ve yeterli derecede üretilemediğinden dolayı miktarı fazla değildi, ama yine de yanlarından geçerken iki vampirin yüzüne biraz sıçramıştı. Vampirler, Mihaylov'un bedeninin zarif yörüngesini takip ederken hâlâ pencerede oturan Yudin'i fark etmemiş gibi görünüyorlardı. Ama bunun da zamanı gelecekti.</p>
<p>"Orada dikilip durma da aşağı indir onu!" diye bağırdı Tyeplov. İgnatyev koşup <i>horo</i> bağlandığı yerden ipi kavradı ve kesici dişleriyle kemirmeye başladı. Tyeplov durdurmak ve yere indirebilmek için Mihaylov'u tutmaya çalıştı. Ama bu onun boynundaki yaranın daha da fazla yırtılmasından başka bir işe yaramadı ve Tyeplov sanki canı yanmış gibi geri çekildi. Mihaylov bu defa aynı merkez etrafında yeni bir yörüngede, farklı bir elips çizerek dönmeye başladı.</p>
<p>Yudin güneşin doğmasının çok yakın olduğunu hissedebiliyordu. Dikkatleri dağılmış olmasına rağmen, aşağıdakiler de bunu biliyordu, ama binanın içindeyken ve mahzen bu kadar yakınken çok fazla korkmazlardı. Yudin kafasında dünyanın uzayda dönüşünü canlandırdı ve yakın geçmişte hakkında bir şeyler okuduğu bir deneyi hatırladı. Foucault adında bir Fransız, dünyanın döndüğünü göstermek için gün boyunca bir sarkaç düzleminin hareketini incelemişti. Kalıp Mihaylov'un bedeninin kilisenin ortasında sallanışını izlemek Yudin'in karakterinin iki yanına da çekici gelebilirdi, ama doğanın bunu engelleyen başka yasaları da vardı.</p>
<p>"Prometheus!" diye bağırdı. Vampir dönüp ona baktı. Hem Yudin'i hem de onun beceri gerektiren marifetini hemen tanımıştı. İkisinin gözleri bir an birbirine kilitlendi, ama Yudin'in bundan fazlasına ihtiyacı yoktu.</p>
<p>Kilisenin avlusuna atladı ve yere temas ettiği anda koşmaya başladı. Mezara ulaşması için fazla bir yol yoktu önünde. Daha önce toprağı kazmış olduğu yerde, bataklıktan dışarı bakan bir karakurbağasının gözünün üst kısmını andıran, tuğladan bir kemer çıkmıştı karşısına. Yudin kemerin altına kaydı ve oradaki aralıktan gelmiş olduğu yöne doğru baktı.</p>
<p>Bu mezarı özellikle seçmesinin nedeni onun kilisenin doğusunda olmasıydı. Böylece güneş doğduğu zaman arkasında olacaktı. Mezarın arka duvarı onu koruyacak, fakat o güneş ışığının onun önünde nasıl bir etki gösterdiğini izleyebilecekti.</p>
<p>Birkaç saniye sonra güneş doğdu. Yudin mezarların gölgelerinin kiliseye doğru ilerleyişini seyretti. Güneş duvarın üst kısmını, sonra da kilisenin ahşap çatısını aydınlattı.</p>
<p>Birkaç saniyeliğine bile olsa, Yudin ilk önce Mihaylov'un çığlığını duydu. Böyle bir ses çıkarabilmesi için boğazının oldukça iyileşmiş olması gerekirdi. Yudin vampirlerin onu aşağı indirmeyi başarıp başaramadıklarını merak etti. Bunu yapabilmişlerse, Mihaylov'un ani ıstırabı onları daha da şaşırtacaktı.</p>
<p>Bir anda kilisenin çatısından alevler yükseldi. Çatının her tarafında Mihaylov'un kanı vardı. Yudin vaftiz kurnasını kilisenin en tepesine çıkarmış ve çatıya geldiğinde boşaltmıştı. Eğimli çatıdaki karlar kanı emmiş ve kan dondurmanın üzerinden kayıp giden ağaççileği şurubu gibi kıpkırmızı izler bırakarak aşağı doğru akmıştı. Bu iyiydi, çünkü karlar kanın orada kalmasını sağlamıştı. Bir kısmı oluğa kadar ulaşabilmişti, ama yılın bu zamanında yağmur olukları buzla tıkanmış olduğundan, gidebileceği bir yer yoktu. Gerçi kan da hızla donardı ama bu, güneşin onun üzerindeki etkisini değiştirmezdi.</p>
<p>Kan kaynamaya ve yanmaya başladığında Mihaylov bu acıyı kan sanki hâlâ kendi damarlarında dolaşıyormuş gibi hissedecekti. Bu Yudin'in daha önce de başvurmuş olduğu bir numaraydı, fakat o denemelerde sadece bir yere biraz sürülebilecek miktarda kan kullanmıştı. Ama burada bir vücudun sahip olduğu bütün kan bir anda güneş ışığına maruz bırakıldığı zaman duyulacak olan acı hayal bile edilemezdi. Yudin bunun ancak gün ışığında çıplak yürümeye eşdeğer olacağını tahmin edebiliyordu. Ama böyle bir durumda ıstırap birkaç saniye içinde ölümle sonuçlanırdı. Buradaysa bütün kan yanıncaya kadar devam ederdi.</p>
<p>Güneş ışığının tam etkisi ancak o zaman görülürdü.</p>
<p>Bunun sırası neredeyse gelmişti. Yudin kilisenin çatısındaki alevlerin renginden ve yüksekliğinden artık yanan şeyin kandan çok çatının tahtaları olduğunu görebiliyordu. Mihaylov'un içeriden gelen çığlıkları kesilmişti. Yudin onların ne zaman anlayacağını merak ediyordu. Şimdiye kadar çatının yandığını fark etmiş olmaları gerekirdi. Kiliseden çıkmaya cesaret edemezlerdi, dışarısı çok aydınlanmıştı. Alevlerin oraya kadar ulaşmayacağını ümit ederek mahzene inmeyi deneyebilirlerdi. Kapının önünde bir barikat olduğunu ancak o zaman keşfedeceklerdi. Belki içeri girebilir, belki de giremezlerdi. Yudin'in umurunda değildi.</p>
<p>Çatının bir kısmı büyük bir çatırtıyla çöktü. Yudin bir çığlık duydu; güçlü bir sesti, ama hemen kesildi. Onlardan herhangi biri olabilirdi. Sonra çatının bir bölümü daha çöktü. Artık kilisenin ortası tamamen ışıkla dolmuş olmalıydı. Yudin onların bir parça gölge bulmak için uğraştıklarını ve güneşin giremediği karanlık bir köşe için bir birleriyle mücadele ettiklerini hayal etti. Böyle bir yer bulmaları mümkündü, ama uzun süre güvenli kalmazdı. Güneş gün boyunca hareket ettiğinden, gölgede kalan yerler de ışıkla dolar ve içine sinmiş olanlar da yok olur giderlerdi. Ne yazık ki güneş yılın bu zamanında gökyüzünde çok alçak konumlanırdı.</p>
<p>Yudin neredeyse öğle vaktine, güneş kendisi için de tehlike oluşturmaya başlayıncaya kadar durup izledi. Çok geçmeden bağrışmalar duyuldu ve insanlar gelip yangına su atmaya başladılar. Alevleri söndürmeyi başardılar, ama geriye pek bir şey kalmamıştı. Kimse içeri girmedi, çünkü duvarların çökeceğinden korkuyorlardı. Biraz sonra bu oldu da; çatıdan destek alamayan doğu tarafındaki duvar içeri doğru çöküverdi. Yudin mezarın içine doğru geri çekildi. İçerde iki tabut vardı, o da uyumak için ikisinin arasına uzandı.</p>
<p>Keyifli olmuştu - gecenin başlangıcında planlamış olduğu her şeyden daha iyiydi. Küçük çocukları olan o çift bunun yanına bile yaklaşamazdı. Ayrıca yaptığı şeyin bir amacı da vardı. Bu bir uyarıydı. Birkaç dakika sonra ölecek olan mahluklar neden uyarılırdı? Neden daha basit ve kesin yöntemlerle öldürülmezlerdi? Yanıt basitti. Uyarmaya çalıştığı kişi bu kilisede can veren <i>vurdalak</i>'lardan biri değildi, verstlerce uzaktaki dördüncü bir mahluktu.</p>
<p>Zimeyeviç, Tyeplov'un gözlerinden, Tyeplov da onun gözlerinden görebilirdi. Tyeplov, Yudin'i, Raisa'yı ve Dimitriy'i nerede bulacağım bu şekilde öğrenebilmişti. Ve bu da Zimeyeviç'in bütün olan biteni görüp duymuş; hatta hissetmiş olduğu anlamına geliyordu. Ona Yudin'in ne kadar işini bilen bir rakip olduğunun hatırlatılması gerekiyordu. Bu Zimeyeviç için bir arı sokmasından daha fazla bir şey değildi, ama onun arılardan uzak durmasını sağlayabilirdi.</p>
<p>Fakat Yudin uyuklamaya başladığında zihnini hâlâ meşgul eden bir düşünce vardı. Tyeplov, Yudin'in Moskova'da olduğunu bildiği için diğerlerini de oraya getirmişti. Tyeplov bunu biliyordu, çünkü zihinleri birbirine bağlı olduğu için Zimeyeviç'ten öğrenmişti. Ama bu zincirin ucu değildi, sadece bir halkasıydı.</p>
<p>Zimeyeviç, Tyeplov'a bilgi vermiş olabilirdi, ama o nereden biliyordu?</p>
</body>
</html>