<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="tr">
  <head>
    <meta name="Generator" content="Atlantis Word Processor 1.6.5.9"/>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre">
<p class="calibre3"></p>
<p class="calibre3"> </p>
<h1 class="calibre1"><a id="ncx1334" class="calibre2"></a><a id="a31" class="calibre2"></a>Bölüm 6 Kazanma İhtiyacı</h1>
<p class="p33"><span class="t10">Bir okçu amaçs</span><span class="t10">ı</span><span class="t10">z atarken okunu </span></p>
<p class="p33"><span class="t10">Becerisi tamd</span><span class="t10">ı</span><span class="t10">r.</span></p>
<p class="p33"><span class="t10">Pirinç bir kemer tokas</span><span class="t10">ı</span><span class="t10"> için atarsa okunu </span></p>
<p class="p33"><span class="t10">Sinirleri çoktan gerilmi</span><span class="t10">ş</span><span class="t10">tir.</span></p>
<p class="p32"><span class="t10">Alt</span><span class="t10">ı</span><span class="t10">ndan bir ödül için at</span><span class="t10">ı</span><span class="t10">yorsa okunu </span></p>
<p class="p33"><span class="t10">Gözleri kör olur </span></p>
<p class="p33"><span class="t10">Yahut iki hedef görür</span> – </p>
<p class="p32"><span class="t10">Akl</span><span class="t10">ı</span><span class="t10"> yerinde de</span><span class="t10">ğ</span><span class="t10">ildir!</span></p>
<p class="p33"><span class="t10">Becerisi de</span><span class="t10">ğ</span><span class="t10">i</span><span class="t10">ş</span><span class="t10">medi. Ancak ödül </span></p>
<p class="p33"><span class="t10">Böler onu. Dikkat eder.</span></p>
<p class="p33"><span class="t10">Okunu atmaktan çok </span></p>
<p class="p33"><span class="t10">Kazanmay</span><span class="t10">ı</span><span class="t10"> dü</span><span class="t10">ş</span><span class="t10">ünür </span><span class="t10">–</span><span class="t10"> </span></p>
<p class="p33"><span class="t10">Ve kazanma ihtiyac</span><span class="t10">ı</span><span class="t10"> </span></p>
<p class="p73"><span class="t10">Onu güçsüz dü</span><span class="t10">ş</span><span class="t10">ürür.</span></p>
<p class="calibre3">Zihin hayallerle doluysa, doğru göremezsin. Eğer kalp arzularla doluysa, doğru hissedemezsin. Arzular, hayaller ve umutlar - gelecek huzursuz eder ve var olan ne varsa, şimdiki zamandadır. Bölündüğünde, arzu seni geleceğe yöneltir ama hayat burada ve şimdidir. Gerçek burada ve şimdidir ve arzu seni geleceğe yöneltir. O zaman burada değilsin. Görürsün ama yine de görmezsin; işitirsin ama yine de kaçırırsın; hissedersin ama his donuktur, derine inemez, etkili olamaz. Hakikat bu şekilde kaçırılır.</p>
<p class="calibre3">İnsanlar ilahi olanı nerede bulacaklarını, hakikati nerede bulacaklarını soruyorlar. Bu bir ilahi olanı veya hakikati bulma meselesi değil. Hakikat daima burada, asla başka bir yerde olmadı, olamaz da. Senin olduğun yerde ama sen orada değilsin, zihnin başka bir yerde. Gözlerin hayallerle dolu, kalbin arzularla dolu. Geleceğe doğru ilerliyorsun ve gelecek hayal. Yahut geçmişe doğru ilerliyorsun ve geçmiş çoktan ölmüş.</p>
<p class="calibre3">Geçmiş artık yok ve gelecek de henüz gelmedi. Bu ikisinin arasında mevcut an var. O an çok kısa, olabildiğince kısa, çok küçük, onu bölemezsin - bölünemezdir. O an göz açıp kapayıncaya kadar geçer. Eğer bir arzu girerse onu kaçırdın demektir; eğer bir hayal varsa, onu kaçırıyorsun.</p>
<p class="calibre3">Dinin tamamı seni bir yere yönlendirmemekten, seni buraya ve şimdiye getirmekten, seni bütüne geri getirmekten, hep olduğun yere geri getirmekten ibarettir. Ancak baş uzaklara, çok ama çok uzaklara gitti. Bu başın geri getirilmesi gerek. O yüzden Tanrı’yı bir yerde aramamak lazım - bu yüzden O’nu kaçırıyorsun, çünkü bir yerde arıyorsun. O burada seni bekliyor.</p>
<p class="calibre3">Bir gün Nasrettin Hoca eve sarhoşluktan yalpalayarak gelir. Kendi kapısını çalar, tekrar tekrar çalar. Saat gece yarısını yarım saat geçmiştir. Karısı gelir ve Nasrettin ona, “Bayan, bana Nasrettin Hoca’nın nerede oturduğunu söyleyebilir misiniz?” diye sorar.</p>
<p class="calibre3">“Bu kadarı fazla” der karısı. “Sen Nasrettin Hoca’sın.” “Orası tamam” der Nasrettin Hoca, “o kısmını biliyorum ama bu benim sorumun cevabı değil. Nerede oturuyor?” Durum budur. Arzulardan sarhoş, yalpalayarak kendi kapını çalıyor ve evinin neresi olduğunu soruyorsun. Aslında kim olduğunu soruyorsun. Ev bu ve sen oradan hiç ayrılmadın, orayı terk etmek imkânsızdır. Orası terk edip gidebileceğin senin dışında bir şey değil. Senin içinde, varlığının ta kendisi.</p>
<p class="calibre3">Tanrı’nın nerede olduğunu sormak aptallık, çünkü Tanrı’yı kaybedemezsin. Senin içindedir, senin en içteki varlığın, senin tam özündür. Senin varoluşundur: O’nu solursun, O’nu yaşarsın ve başka türlü olamaz. Yalnızca o kadar sarhoş oldun ki kendi yüzünü tanıyamıyorsun. Ve geri dönüp ayılmadıkça aramaya, araştırmaya ve gözden kaçırmaya devam edeceksin.</p>
<p class="calibre3">Tao, Zen, Yoga, Sufizm, Hasidizm, bunların hepsi seni geri getirmek, seni yeniden ayıltmak, sarhoşluğunu gidermek için yöntemler. Neden bu kadar sarhoşsun? Seni bu kadar sarhoş eden ne? Neden gözlerin bu kadar uykulu? Neden uyanık değilsin? Bütün bunların temel nedeni ne? Temel neden senin arzu etmendir.</p>
<p class="calibre3">Arzunun tabiatını anlamaya çalış. Arzu alkoldür, mümkün olan en güçlü uyuşturucudur. Marihuana hiç kalır, LSD hiç kalır. Arzu mümkün olan en güçlü LSD’dir - uyuşturucuların en güçlüsü.</p>
<p class="calibre3">Arzunun tabiatı nedir? Arzu ettiğinde ne olur? Arzu ettiğinde, zihninde bir yanılsama yaratıyorsun; arzu ettiğinde, buradan çoktan gittin. Artık burada değilsin, yoksun, çünkü zihin bir düş yaratıyor. Bu yokluk senin sarhoşluğundur.</p>
<p class="calibre3">Mevcut ol. Tam bu anda cennetin kapıları açılır. Kapıyı çalmaya bile gerek yok, çünkü cennetin dışında değilsin, içeridesin. Sadece uyanık ol ve arzuyla dolu olmayan gözlerle etrafa bak, kahkahalarla güleceksin. Bütün bu şakaya, olanlara güleceksin. Bu aynı insanın gece rüya görmesi gibidir.</p>
<p class="calibre3">Adamın biri çok huzursuzmuş - geceleri uzun kâbuslar gibiymiş. Bütün gece mücadeleyle geçiyormuş. Bu durum o kadar acı vericiymiş ki adam adeta uyumaktan korkuyormuş ve yataktan kalktığında hep mutlu oluyormuş. Bütün gece kâbus gibiymiş - çok kötü, vahşi rüyalar görüyormuş. Rüyalar öyleymiş ki uykuya daldığı anda milyonlarca aslanın, ejderhanın, kaplanın, sürüngenin, timsahın küçük yatağının altında oturduğunu görmeye başlıyormuş. Bu hayvanlar her an saldırabilecekleri için uyuyamıyormuş.</p>
<p class="calibre3">Hepsinin geri geleceğini bildiğinden bütün gece uzun bir huzursuzluk, bir işkence, bir cehennemmiş. Tıbben tedavi görmüş ama hiçbir şeyin faydası olmamış. Her şey yetersiz kalmış. Psikologlar, psikiyatrlar tarafından incelenmiş ama kimse başarılı olamamış. Sonra bir gün evinden gülerek çıkmış.</p>
<p class="calibre3">Kimse yıllardır güldüğünü görmemişmiş. Suratı korkunçlaşmış; hep üzgün, korku içindeymiş. O yüzden komşular, “Mesele nedir? Gülüyor musun? Yıllardır güldüğünü görmedik. Güldüğünü bile tamamen unuttuk. Kâbuslarına ne oldu?” diye sormuşlar.</p>
<p class="calibre3">“Enişteme anlattım ve beni tedavi etti” demiş adam.</p>
<p class="calibre3">“Enişten büyük bir psikiyatr falan mı? Seni nasıl tedavi edebildi?” diye sormuş komşular.</p>
<p class="calibre3">“Marangoz” demiş adam. “Sadece yatağımın bacaklarını kesti. Artık hiç yer yok, o yüzden ilk defa uyudum.”</p>
<p class="calibre3">Yer yaratırsın - ve arzu o yeri açmanın yoludur. Arzu ne kadar büyükse, o kadar yer yaratılır. Bir arzu bir yılda gerçekleşecekse, o zaman bir yıllık yerin olur. O yerin içinde hareket edebilirsin ama o zaman çok sayıda sürüngenle, ejderhayla karşılaşmak zorunda kalacaksın. Arzu tarafından yaratılan bu alana zaman diyorsun. Arzu yoksa, zamana ihtiyaç yoktur.</p>
<p class="calibre3">Tek bir an vardır - iki an bile değil, çünkü İkincisine ancak arzu tarafından ihtiyaç duyulur, senin varoluşunun ihtiyacı yoktur. Varoluş tümüyle doyumludur, tamamen bir ânın içindedir. Hatırla: Zamanın senin dışında bir şey olduğunu düşünüyorsan, kendini kandırıyorsun. Zaman senin dışında bir şey değildir.</p>
<p class="calibre3">İnsan yeryüzünden kaybolursa, zaman olacak mı? Ağaçlar büyüyecek, nehirler akacak, bulutlar yine gökyüzünde dolaşacak ama soruyorum, zaman olacak mı? Hiç zaman olmayacak. Anlar olacak, daha doğrusu bir an olacak - ve bir an yok olduğunda başka bir tanesi ortaya çıkar. O yok olduğunda da başka bir tanesi gelir. Ancak aslında zaman yoktur. Yalnızca çok küçük an vardır.</p>
<p class="calibre3">Ağaçlar hiçbir şeyi arzulamaz, çiçek açmayı arzulamazlar, çiçekler kendiliğinden gelirler. Çiçeklerin gelmesi ağacın tabiatındandır. Fakat ağaç hayal kurmuyor, ağaç hareket etmiyor, düşünmüyor, arzu etmiyor.</p>
<p class="calibre3">Eğer insan yoksa, zaman olmayacak, sadece sonsuz anlar. Sen zamanı arzuyla yaratırsın. Arzu ne kadar büyükse, o kadar zamana ihtiyaç vardır.</p>
<p class="p19">Maddi arzular için çok fazla zaman gerekir. Bu yüzden Batı’da tek bir yaşam olduğunu söylüyorlar. Doğu’da biz <span class="t10">mok</span><span class="t10">ş</span><span class="t10">ay</span><span class="t10">ı</span> arzuladık. Bu, mümkün olan en büyük arzudur - bundan daha büyük bir arzu olamaz. Fakat tek bir yaşamda <span class="t10">mok</span><span class="t10">ş</span><span class="t10">aya </span>nasıl ulaşabilirsin? Tek yaşam yetmez. Bir saray edinebilirsin, bir krallık kurabilirsin, çok zengin ve güçlü olabilirsin, bir Hitler veya bir Ford olabilirsin. Bu dünyada bir şey olabilirsin ama <span class="t10">mok</span><span class="t10">ş</span><span class="t10">a</span> o kadar büyük bir arzudur ki, tek hayat yetmez.</p>
<p class="p19">Bu yüzden biz Doğu’da birden çok yaşama, yeniden doğuma inanırız, çünkü daha çok zaman, çok sayıda yaşam gerekecektir. Ancak o zaman <span class="t10">mok</span><span class="t10">ş</span><span class="t10">a</span> arzusunun gerçekleşmesini umut edebilirsin. Birden çok yaşam olduğunu söylemiyorum. Konu bu değil. Fakat Doğu’da insanlar çok sayıda yaşama inanır, çünkü <span class="t10">mok</span><span class="t10">ş</span><span class="t10">a</span>"yı arzu ederler. Eğer tek bir yaşam varsa, ona nasıl ulaşabilirsin?</p>
<p class="calibre3">Eğer tek bir yaşam varsa, o zaman ancak maddi şeylere ulaşılabilir. O zaman ruhsal dönüşüm mümkün değildir. Arzu o kadar büyüktür ki milyonlarca yaşam gerekir. İnsanlar</p>
<p class="calibre3">Doğu’da bu yüzden bu kadar tembel bir hayat sürüyorlar. Telaş yok, çünkü zaman kıtlığı yok. Tekrar tekrar doğacaksın. Niye telaş edesin? Sonsuz zamanın var.</p>
<p class="calibre3">Eğer Doğu tembelse ve zamandan kesinlikle habersiz görünüyorsa, işler bu kadar yavaş akıyorsa, nedeni sayısız yaşam kavramıdır. Batı’nın zamana bu kadar duyarlı olmasının nedeni de tek bir yaşamın olması ve her şeye o tek yaşamda ulaşılmak zorunda olunmasıdır. Eğer kaçırırsan, sonsuza kadar kaçırmış olursun - ikinci bir fırsat mümkün değildir. Bu zaman kıtlığı yüzünden Batı bu kadar gergin oldu. Yapacak çok şey var ve çok az zaman kaldı - bunca arzu ve zaman hep az.</p>
<p class="calibre3">Herkes hep telaş içinde, koşuşturuyor. Kimse yavaş hareket etmiyor, kimse yavaş yürümüyor. Herkes koşuyor ve daha fazla hız gerekiyor. O yüzden Batı daha hızlı araçlar icat etmeyi sürdürüyor ve hiç tatmin yok. Batı, sırf sana arzularını yerine getirmek için biraz daha zaman vermek amacıyla insan yaşamını uzatmaya devam ediyor.</p>
<p class="p19">İyi de zaman neden gerekli? Zaman olmadan burada ve şimdi olamaz mısın? Geçmiş ve gelecek olmadan, sadece yanımda oturmak, bu an yeterli değil mi? İkisinin arasındaki, gerçekten sanki yokmuş gibi görünen bu çok küçük an yeterli değil mi? Bu an o kadar küçüktür ki onu yakalayamazsın; sen yakaladığında çoktan geçmiştir. Düşündüğün zaman gelecektedir. Onun <span class="t10">içinde</span> olabilirsin ama onu yakalayamazsın. Yakaladığında, gitmiştir; düşündüğünde, orada değildir.</p>
<p class="calibre3">Oradayken bir tek şey yapılabilir - onu yaşayabilirsin, hepsi bu. O kadar küçüktür ki onun içinde ancak yaşayabilirsin ama o kadar yaşamsaldır ki sana hayat verir.</p>
<p class="calibre3">Hatırla, aynı atom gibidir, o kadar küçüktür ki görülemez. Atomu henüz kimse görmedi, henüz bilimciler bile görmedi. Ancak sonuçları görebilirsin. Onu patlatabildiler – Hiroşima ve Nagasaki sonuçlardı. Hiroşima’nın yandığını, yüz binin üzerinde insanın öldüğünü gördük - bu sonuçtur. Fakat atom patlamasından ne olduğunu kimse görmedi. Kimse atomu kendi gözleriyle görmedi. Onu görebilen aletler henüz yok.</p>
<p class="p19">Zaman atomiktir, bu an da atomiktir. Onu kimse göremez, çünkü gördüğün zaman çoktan geçmiştir. Görmekle geçirilen zaman geçmişe sahiptir - nehir aktı, ok ilerledi. Kimse zamanı hiç görmedi. <span class="t10">Zaman</span> kelimesini kullanmaya devam ediyorsun ama birisi ısrarla bir tanım isteyecek olursa ne yapacağını bilemeyeceksin.</p>
<p class="p19">Birisi Aziz Augustine’e, “Tanrı’yı tanımla. <span class="t10">Tanr</span><span class="t10">ı</span> kelimesini kullandığında neyi kastediyorsun?” diye sormuş.</p>
<p class="calibre3">Augustine, “Aynı zaman gibidir. Onun hakkında konuşabilirim ama tanım konusunda ısrar ederseniz, ne yapacağımı şaşırırım” demiş.</p>
<p class="calibre3">İnsanlara, “Zaman nedir?” diye sormaya devam edebilirsin. Saatlerine bakıp cevap verecekler. Fakat gerçekten “Zaman nedir?” diye sorduğunda, tanım istediğinde, saatlerin faydası olmayacak.</p>
<p class="calibre3">Zamanı tanımlayabilir misin? Onu kimse görmedi, onu görmenin yolu yok. Baktığında, gitmiştir; düşündüğünde, orada değildir. Düşünmediğin zaman, bakmadığın zaman, sadece var olduğun zaman, oradadır. Onu yaşarsın. Aziz Augustine haklı: Tanrısallık yaşanabilir ama görülemez. Zaman yaşanabilir ama görülemez. Zaman felsefi bir sorun değildir, varoluşsaldır. Tanrısallık da felsefi değildir, varoluşsaldır. insanlar onu yaşadı ama ısrarla tanım istersen sessiz kalacaklar, cevaplayamazlar. Ve eğer bu ânın içinde olabilirsen, bütün sırların kapıları açılır.</p>
<p class="calibre3">O yüzden bütün arzulardan kurtul; gözlerindeki bütün tozu yok et; hiçbir şeye, tanrısallığa bile özlem duymadan içinde huzurlu ol. Her özlem aynıdır, ister büyük bir araba için olsun ister tanrı ya da büyük bir ev, fark etmez. Özlem aynıdır. Özlem duyma - sadece var ol! Düşünme! Bu ânın orada olmasına izin ver ve sen de içinde ol ve birden her şeye sahip olursun - çünkü yaşam oradadır. Birden her şey üzerine yağmaya başlar ve o zaman bu an sonsuz olur ve o zaman zaman yoktur. Daima şimdi’dir. Asla son bulmaz, asla başlamaz. Fakat o zaman sen onun içindesin, dışarıda değilsin. Bütünün içine girdin, kim olduğunu fark ettin.</p>
<p class="calibre3">Şimdi Chuang Tzu’nun sutrasını anlamaya çalış: kazanma ihtiyacı. Bu ihtiyaç, kazanma ihtiyacı nereden doğar? Herkes zafer peşinde, kazanmaya çalışıyor ama bu kazanma ihtiyacı nereden doğar?</p>
<p class="calibre3">Zaten muzaffer olduğunun, yaşamın senin başına geldiğinin hiçbir şekilde farkında değilsin. Zaten galipsin ve daha fazlası mümkün değil, olabilecek her şey başına geldi. Zaten imparatorsun ve ele geçirilecek başka bir krallık yok. Fakat bunu fark etmedin, çoktan başına gelmiş olan hayatın güzelliğini anlamadın. Sessizliği, huzuru, zaten var olan mutluluğu tanımadın. Çünkü bu içsel krallığın farkında değilsin; hep bir şey, dilenci olmadığını kanıtlamak için bir zafer gerektiğini hissediyorsun.</p>
<p class="calibre3">Büyük İskender Hindistan’a geliyormuş -kazanmak için elbette- çünkü kazanmaya ihtiyacın yoksa hiçbir yere gitmezsin. Neden uğraşasın? Atina o kadar güzeldi ki, bu kadar uzun bir yolculuğa çıkmaya uğraşmaya hiç gerek yoktu.</p>
<p class="calibre3">Yolda, bir mistikten, bir nehir kıyısında yaşayan Diogenes’ten bahsedildiğini duyar. Onunla ilgili pek çok hikâye duymuştu. O günlerde, özellikle Atina’da sadece iki isim geçiyordu - biri İskender, öteki Diogenes. İkisi iki karşıt, iki zıt kutuptular. İskender imparatordu ve dünyanın bir ucundan öteki ucuna kadar uzanan bir krallık kurmaya çalışıyordu: “Bütün dünya benim hâkimiyetim altında olmalı.” İskender bir fatihti, zafer arayışı içinde olan bir insandı.</p>
<p class="calibre3">Ve her şeyiyle tamamen onun tersi olan Diogenes var. Çıplak yaşıyordu, tek bir eşyası bile yoktu. Başlangıçta su içmek veya bazen yiyecek dilenmek için bir kâsesi vardı. Sonra bir gün nehirden su içen bir köpek görür ve derhal kâsesini fırlatıp atar. “Köpekler kâsesiz yapabiliyorsa, ben neden yapamayayım? Eğer köpekler kâsesiz yapabilecek kadar zekiyse, bu kâseyi yanımda taşımak için aptal olmalıyım, yükten başka bir şey değil” der.</p>
<p class="calibre3">O köpeği ustası olarak kabul eder ve çok zeki olduğu için köpekten kendisiyle birlikte kalmasını ister. Kâse taşımanın gereksiz bir yük olduğunu fark eder. O günden sonra o köpek yanında kalır. Birlikte uyurlar, yiyeceklerini birlikte bulurlarmış. Köpek onun tek arkadaşıydı.</p>
<p class="calibre3">“Neden bu köpekle yoldaşlığı sürdürüyorsun?” diye sorar birisi.</p>
<p class="calibre3">“Sözde insanlardan daha zeki” der Diogenes. “Önceden bu kadar zeki değildim. Ona bakmak, onu izlemek beni daha uyanık yaptı. Şimdi ve burada yaşıyor, hiçbir şeye aldırmıyor, hiçbir şeye sahip değil. Ve çok mutlu - hiçbir şeye sahip olmayarak her şeye sahip. Ben henüz bu kadar doyumlu değilim; içeride, içimde bir parça huzursuzluk kalıyor. Ben de aynı onun gibi olduğum zaman hedefe ulaşmış olacağım.”</p>
<p class="calibre3">İskender, Diogenes’i, onun mest edici mutluluğunu, sessizliğini, aynı bulutsuz bir gökyüzüne benzeyen ayna gibi gözlerini duymuştu. Ve bu adam çıplak yaşıyordu, giysiye bile ihtiyacı yoktu. Birisi, “Nehir kıyısında, yakınından geçiyoruz, çok uzakta değil” der. İskender onu görmek istediği için gider.</p>
<p class="calibre3">Vakit sabahtı, bir kış sabahı ve Diogenes kumun üzerine çıplak uzanmış güneş banyosu yapıyordu; sabahın, üzerine yağan güneşin keyfini çıkarıyordu; her şey çok güzeldi, sessizdi, nehir akıyordu...</p>
<p class="calibre3">“Ne demeliyim?” diye düşünür İskender. İskender gibi bir insan nesnelerden ve mülkler dışında düşünemez. O yüzden Diogenes’e bakar ve “Ben Büyük İskender’im. Bir şeye ihtiyacın varsa, bana söyle. Büyük yardımım dokunabilir ve sana yardım etmek isterim” der.</p>
<p class="calibre3">Diogenes güler ve “Hiçbir şeye ihtiyacım yok. Yalnız biraz kenara çekil, çünkü güneşi kapatıyorsun. Benim için yapabileceğin tek şey bu. Ve hatırla, kimsenin güneşini kapama, bir insanın yapabileceği tek şey budur. Gölge etme, başka bir şey istemem” der.</p>
<p class="calibre3">İskender bu adama bakar. Onun karşısında kendini dilenci gibi hissetmiş olmalı: “Hiçbir şeye ihtiyacı yok ve benim bütün dünyaya ihtiyacım var ve o zaman bile tatmin olmayacağım, bu dünya bile yeterli değil.” İskender, “Seni gördüğüme sevindim, hiç bu kadar halinden memnun bir insan görmemiştim” der.</p>
<p class="calibre3">“Sorun yok!” der Diogenes. “Benim kadar memnun olmak istiyorsan, gel yanıma uzan, güneş banyosu yap. Geleceği unut ve geçmişi bırak. Seni engelleyen kimse yok.”</p>
<p class="calibre3">İskender güler, yapay bir kahkaha elbette ve “Haklısın - ama daha zamanı gelmedi. Bir gün ben de senin gibi dinlenmek isterim” der.</p>
<p class="calibre3">“O bir gün asla gelmeyecek” der Diogenes. “Dinlenmek için neye ihtiyacın var? Eğer benim gibi bir dilenci dinlenebiliyorsa, başka neye ihtiyaç var? Bu mücadele, bu çaba, bu savaşlar, bu fetihler neden? Bu kazanma ihtiyacı neden?”</p>
<p class="calibre3">“Muzaffer olduğumda, bütün dünyayı fethettiğimde, gelip senden ders almak ve senin yanında oturup bu kıyıda uzanmak isterim” der İskender.</p>
<p class="calibre3">“Fakat eğer şu anda bu kıyıda uzanıp dinlenebiliyorsam, geleceği beklemek neden? Sonunda bana gelip burada dinleneceksen, kendin ve başkaları için mutsuzluk yaratarak bütün dünyayı dolaşmak neden? Ben zaten dinleniyorum” der Diogenes.</p>
<p class="calibre3">Kazanma ihtiyacı neden? Kendini kanıtlamak zorundasın. İçten içe o kadar aşağı, o kadar boş ve kof, içinde o kadar önemsiz hissedersin ki, kendini kanıtlama ihtiyacı doğar. Önemli biri olduğunu kanıtlamak zorundasın ve bunu kanıtlamadıkça, nasıl huzurlu olabilirsin?</p>
<p class="calibre3">İki yolu var ve bunların tek yol olduğunu anlamaya çalış. Biri dışarı çıkıp önemli biri olduğunu kanıtlamaktır. Diğer yol içe dönmek ve hiç kimse olduğunu fark etmektir. Dışarı çıkarsan, önemli biri olduğunu asla kanıtlayamayacaksın. İhtiyaç kalacak; aksine büyüyebilir de. Kanıtladıkça İskender gibi, Diogenes’in karşısında duran bir dilenci gibi hissedeceksin. Bunu daima hissedeceksin. Çünkü sadece başkalarına önemli biri olduğunu kanıtlamak seni önemli biri yapmaz. Derinlerde o önemsizlik duygusu kalır. Yüreğini kemirmeye devam eder - önemsiz birisin.</p>
<p class="calibre3">Krallıkların faydası olmayacak çünkü krallıklar içeriye girip boşluğu doldurmayacak. Hiçbir şey içeri giremez. Dışarıdaki dışarıda kalacak; içerideki içeride kalacak. Kavuşma yoktur. Dünyanın bütün zenginliğine sahip olabilirsin ama onu nasıl içeri getirecek ve boşluğu dolduracaksın? Hayır, bütün zenginliğe sahip olduğun zaman bile boş, hatta daha da boş hissedeceksin çünkü bu sefer çelişki olacak. Bu yüzden Buddha sarayını terk etti: bütün zenginliği görmesine rağmen içindeki boşluğu hissettiği, hepsinin yararsız olduğunu hissettiği için.</p>
<p class="calibre3">Başka bir yol içe dönmektir - bu önemsizlikten kurtulmaya çalışmamak, onu fark etmek. Chuang Tzu bunu söylüyor: Boş bir kayık ol, sadece içeri gir ve hiç kimse olduğunu fark et. Hiç kimse olduğunu fark ettiğin anda patlayıp yeni bir boyuta uçarsın çünkü bir insan hiç kimse olduğunu fark ettiğinde, aynı zamanda her şey olduğunu fark ediyordur.</p>
<p class="p72">Sen birisi değilsin, çünkü her şeysin. Her şey nasıl birisi olabilir? Birisi daima bir parça olacak. Tanrı birisi olamaz çünkü O hepsidir; hiçbir şeye sahip olamaz çünkü O bütündür. Ancak dilenciler sahip olur, çünkü sahip olduklarının sınırları vardır. Sahip olunan şeyler sınırsız olamaz. Birisi olmanın sınırı vardır, sınırlar olmadan birisi olunamaz, sonsuz olunamaz. Hiç kimselik sınırsızdır, tıpkı <span class="t10">bütünlük</span> gibi.</p>
<p class="p72">Gerçekten de ikisi aynıdır. Eğer dışa gidiyorsan, içsel varlığını hiç kimse olarak hissedeceksin. İçe gidiyorsan, aynı hiç kimseliği her şey olarak hissedeceksin. Bu yüzden Buddha <span class="t10">shunya’</span>nın, mutlak boşluğun <span class="t10">brahman</span> olduğunu söyler. Hiç kimse olmak, bütün olduğunu fark etmektir. Birisi olduğunu fark etmek, bütün olmadığını fark etmektir. Bundan başkası işe yaramayacaktır.</p>
<p class="p45">Diğer yol içe gitmek, bu hiç kimselikle mücadele etmemek, bu boşluğu doldurmaya çalışmamak ama onu fark etmek ve onunla bir olmaktır. Boş kayık ol, o zaman bütün denizler senindir. O zaman keşfedilmemiş olana girebilirsin, o zaman bu kayık için engel yoktur, kimse yolunu tıkayamaz. Hiçbir haritaya gerek yoktur. Bu kayık sonsuza doğru ilerleyecektir. Artık her yer hedeftir ama kişinin içe gitmesi gerekir.</p>
<p class="p45">Kazanma ihtiyacı birisi olduğunu kanıtlamak içindir ve kanıtlamanın bildiğimiz tek yolu başkalarının düşüncesine göre kanıtlamaktır, çünkü başkalarının gözleri yansımalara dönüşür.</p>
<p class="p45">İskender birisi olduğunu başkalarının düşüncesine bakarak görebiliyordu; Diogenes’in yanında dururken, hiç kimse olduğunu fark etti. Diogenes onun İskender olduğunu anlamadı. Tersine İskender kendini aptal gibi hissetmiş olmalı. Diogenes’e, eğer Tanrı kendisine başka bir hayat daha bahşederse, İskender yerine Diogenes olmak istediğini söylediğinden bahsedilir - bir daha sefere!</p>
<p class="calibre3">Zihin daima gelecekte hareket eder. Tam bu anda Diogenes olabilirdi, engel yoktu, kimse onu engellemiyordu. Büyük İskender olmak için milyonlarca engel bulunabilirdi, çünkü herkes onu engellemeye çalışacaktı. Birisi olduğunu kanıtlamak istediğinde, herkesin egosunu incitirsin ve hepsi senin bir hiç olduğunu kanıtlamaya çalışacaklar. Sen onları öldürmedikçe, sen onları yok etmeyi başarmadıkça, senin bir hiç olduğunu söylemeye devam edecekler. Kendini ne olarak düşünüyorsun? Kim olduğunu düşünüyorsun? Bunu kanıtlamak zorundasın ve bu çok zor, çok sert, yıkıcı bir yoldur.</p>
<p class="calibre3">Diogenes olmak için bir engel yoktu. İskender bu insanın güzelliğini, zarafetini hissetti. “Eğer Tanrı bana bir daha dünyaya gelme fırsatı verirse, Diogenes olmak isterim - ama bir daha sefere” dedi.</p>
<p class="calibre3">Diogenes güldü ve “Bana sorulursa, kesin olan tek bir şey var: Asla Büyük İskender olmak istemezdim!” dedi.</p>
<p class="calibre3">İskender, Diogenes’in gözlerinde kendi zaferlerinin tanınmadığını görmüş olmalı. Birdenbire çöken duyguyu, o öldürücü, hiç kimse olduğu duygusunu hissetmiş olmalı. Kaçmış, Diogenes’ten olabildiğince uzaklaşmış olmalı. Diogenes tehlikeli bir insandı.</p>
<p class="calibre3">Diogenes’in hayatı boyunca İskender’in yakasını bırakmadığı söylenir. Nereye giderse gitsin, Diogenes bir gölge gibi yanındaymış. Gece, rüyalarında, Diogenes gülüyormuş. Ve ikisinin aynı gün öldüğü söylenir, güzel bir hikâye.</p>
<p class="calibre3">Diogenes bu adamın arkasından gelmesi için beklemiş olmalı. Aynı gün öldüler ve bu dünyayı ötekinden ayıran ırmağı geçerken İskender tekrar Diogenes’le karşılaşmış ve bu ikinci buluşma, ikinci karşılaşma öncekinden de tehlikeliymiş. Birkaç dakika önce öldüğü için İskender öndeymiş - böyle olması gerekiyordu, çünkü Diogenes’in arkadan gelmesi gerekiyordu; beklemiş olmalı. İskender bir ses duyar, arkada nehri geçen başka birisi olmalıydı, döner ve orada Diogenes’i gülerken görür. Donup kalmıştır herhalde, çünkü bu sefer işler kesinlikle farklıydı. Kendisi de Diogenes gibi çıplaktı, çünkü giysilerini öteki tarafa götüremezsin. Bu sefer yeniden kesinlikle hiç kimseydi, imparator değildi.</p>
<p class="calibre3">Fakat Diogenes aynıydı. Ölümün alabileceği her şeyden zaten vazgeçmişti, o yüzden ölüm ondan hiçbir şey alamamıştı. Nehir kıyısında nasılsa öyleydi ve aynı şekilde burada da nehir kıyısındaydı. Umursamaz davranmak ve kendini cesaretlendirmek ve güven vermek için İskender de güler ve “Müthiş, harika! İmparator ve dilenci yine buluştu, en büyük imparatorla en büyük dilencinin buluşması” der.</p>
<p class="calibre3">“Kesinlikle haklısın” der Diogenes, “sadece kimin imparator kimin dilenci olduğu konusunda senin biraz aklın karışık. Bu, en büyük imparatorla en büyük dilencinin buluşması ama imparator geride, dilenci önde. İskender, ilk karşılaşmada da böyleydi. Sen dilenciydin ama benim dilenci olduğumu düşünüyordun. Şimdi kendine bak. Bütün dünyayı kazanmakla ne elde ettin?”</p>
<p class="calibre3">Kazanma ihtiyacı nedir? Neyi kanıtlamak istersin? Kendi gözünde önemsiz biri, bir hiç olduğunu ve bu hiçliğin bir yürek sancısına dönüştüğünü biliyorsun. Hiç olduğun için acı çekiyorsun - o yüzden başkalarının gözünde kendini kanıtlamak zorundasın. Başkalarının zihinlerinde birisi olduğun, bir hiç olmadığın düşüncesini yaratmak zorundasın. Ve onların gözlerine bakarak fikirleri, genel fikri toplayacaksın ve genel fikir yoluyla bir imaj yaratacaksın. Bu imaj egodur, senin gerçek benliğin değildir. Yansıtılmış bir ihtişamdır, sana ait değildir - başkalarının gözlerinden toplanmıştır.</p>
<p class="calibre3">Bu tip hep başkalarından korkar, çünkü verdikleri şeyi geri alabilirler. Bir politikacı daima halktan korkar çünkü verdikleri şeyi geri alabilirler. Ödünç alınmıştır, benliği ödünç alınmış bir benliktir. Başkalarından korkuyorsan, sen bir kölesin, efendi değilsin.</p>
<p class="calibre3">Bir Diogenes başkalarından korkmaz. Ondan hiçbir şeyi geri alamazsın çünkü hiçbir şeyi ödünç almamıştır. O benliğe sahiptir, sen sadece egoya sahipsin. Benlikle ego arasındaki fark budur - ego ödünç alınmış bir kişiliktir; başkalarına, genel fikre bağlıdır. Benlik senin gerçek varlığındır, ödünç alınmamıştır, senindir. Onu kimse geri alamaz.</p>
<p class="calibre3">Chuang Tzu’nun güzel satırlarına bak:</p>
<p class="p20"><span class="t10">Bir okçu e</span><span class="t10">ğ</span><span class="t10">lenmek için atarken okunu</span></p>
<p class="p14"><span class="t10">becerisi tamd</span><span class="t10">ı</span><span class="t10">r.</span></p>
<p class="p19"><span class="t10">Bir okçu e</span><span class="t10">ğ</span><span class="t10">lenmek için atarken okunu becerisi tamd</span><span class="t10">ı</span><span class="t10">r. </span>Oyun oynarken birisi olduğunu kanıtlamaya çalışmıyorsun. Rahatsın, evdesin. Sırf eğlence olsun diye oynarken başkalarının hakkında ne düşüneceği umurunda değildir.</p>
<p class="calibre3">Hiç çocuğuyla eğlencesine güreşen bir babayı gördün mü? Yenilir. Sırt üstü yatar ve çocuk göğsüne oturur kahkahalar atar ve “Ben kazandım!” der - ve baba mutlu olur. Bu sadece eğlencedir. Eğlenirken yenilebilir ve mutlu olabilirsin. Eğlence ciddi değildir, egoyla ilişkili değildir. Ego daima ciddidir.</p>
<p class="calibre3">O yüzden hatırla, eğer ciddiysen hep karmaşa, içsel karmaşa içinde olacaksın. Bir ermiş daima oyun halindedir, okunu eğlence olsun diye atıyormuş gibi. Belli bir hedefi vurmakla ilgilenmez, sadece keyfine bakar.</p>
<p class="calibre3">Alman felsefeci Eugene Herrigel meditasyon öğrenmek için Japonya’ya gitmiş. Japonya’da meditasyon öğretmek okçuluk dahil için her türlü bahaneyi kullanırlar.</p>
<p class="calibre3">Herrigel kusursuz bir okçuymuş. Hedefi asla ıskalamazmış. Okçulukla meditasyon öğrenmek için bir ustaya gitmiş, çünkü bu konuda zaten becerisi varmış.</p>
<p class="p19">Üç yıl sonra Herrigel bunun zaman kaybı olduğunu hissetmeye başlamış, çünkü usta <span class="t10">onun</span> oku atmaması gerektiği konusunda ısrar edip duruyormuş. Herrigel’e, “Bırak ok kendi gitsin. Nişan alırken sen orada olmamalısın, bırak ok kendisi nişan alsın” diyormuş.</p>
<p class="calibre3">Bu saçmaydı. Özellikle de Batılı bir insan için kesinlikle saçmaydı: “Ne demek istiyorsun, ok kendi kendine mi vuracak? Ok nasıl kendi kendine vurabilir? Ben bir şey yapmak zorundayım.” Ve devam eder. Hedefi asla kaçırmaz.</p>
<p class="p19">Fakat usta, “Hedef aslında hedef değil. <span class="t10">Sen</span> hedefsin. Ben senin hedefi vurup vurmadığına bakmıyorum. Bu mekanik bir beceri. Ben, senin orada olup olmadığını görmek için sana bakıyorum. Eğlenmek için vur! Keyfini çıkar, hedefi asla kaçırmadığını kanıtlamaya çalışma. Egoyu kanıtlamaya çalışma. O zaten orada, sen oradasın, bunu kanıtlamaya gerek yok. Rahat ol ve okun kendi kendine vurmasına izin ver” der.</p>
<p class="calibre3">Herrigel anlayamaz. Dener, tekrar tekrar dener ve tekrar tekrar, “Hedefim yüzde yüz doğruysa, neden bana sertifika vermiyorsun?” der.</p>
<p class="calibre3">Batılı zihin daima sonuçla ilgilidir ve Doğu daima başlangıçla ilgilenir, sonla değil - okçuyla, hedefle değil. Son, yararsızdır. O yüzden usta, “Hayır!” diyordu.</p>
<p class="calibre3">Bunun üzerine büyük hayal kırıklığına uğrayan Herrigel ayrılmak için izin ister. “O zaman gitmek zorundayım. Üç yıl çok fazla ve ele geçen bir şey yok ve sen hayır deyip duruyorsun, benim hâlâ aynı olduğumu söyleyip duruyorsun” der.</p>
<p class="calibre3">Ayrılacağı gün vedalaşmaya gider. Usta öteki öğrencilere ders vermektedir. O sabah Herrigel ilgilenmez; gidiyordu, projeyi tamamen bırakmıştı. O yüzden ustanın işinin bitmesini bekliyordu. Onunla vedalaşacak ve gidecekti.</p>
<p class="calibre3">Bir bankın üzerinde otururken ilk kez ustaya bakar. Üç yılda ilk kez ustaya bakar. Gerçekte usta bir şey yapmıyordu; ok kendi kendine vuruyormuş gibiydi. Usta ciddi değildi, oyun oynuyordu, eğleniyordu. Bir hedefle ilgilenen kimse yoktu.</p>
<p class="calibre3">Ego daima hedefe odaklıdır. Eğlencenin ulaşılacak bir hedefi yoktur, eğlence oku yaydan ayrıldığı başlangıçtadır. Hedefi vurup vurmaması tesadüfe bağlıdır, hedefe ulaşıp ulaşmaması konu dışıdır; mesele ulaşması veya kaçırması değildir. Fakat ok yaydan çıktığında okçunun eğleniyor, keyif alıyor olması, ciddi olmaması gerekir. Ciddiyken gergin olursun, ciddi olmadığında gevşersin ve gevşediğin zaman sen var olursun. Gerginken ego vardır; sen bulanıksındır.</p>
<p class="calibre3">Herrigel ilk kez bakar - çünkü artık ilgilenmiyordu. Artık onun meselesi değildi, bütün olayı bırakmıştı. Ayrılıyordu, o yüzden ciddi olması söz konusu değildi. Başarısızlığını kabul etmişti, hiçbir şeyin kanıtlanması gerekmiyordu. Baktı ve ilk kez gözleri hedefe takılı değildi.</p>
<p class="calibre3">Ustaya baktı, o kendi kendine vuruyormuş gibiydi. Usta ona yalnızca enerji veriyordu, atmıyordu. Hiçbir şey yapmıyordu, bütün olay çabasızdı. Herrigel bakar ve ilk kez bunun ne anlama geldiğini anlar.</p>
<p class="calibre3">Büyülenmiş gibi ustaya yaklaşır, yayı eline alır ve oku çeker. “Kavradın. Üç yıldır sana bunu yapmanı söylüyorum” der usta. Ok henüz yaydan çıkmamışken usta, “Bitti: Hedefe ulaşıldı” der. Herrigel artık eğleniyordu, ciddi değildi, hedefe odaklı değildi.</p>
<p class="calibre3">Fark budur. Eğlence hedef odaklı değildir; hedefi yoktur. Eğlence kendi başına hedeftir, gerçek değerdir, başka bir şey değil. Keyfini çıkarırsın, hepsi bu. Bunda bir amaç yoktur; oyun oynadın, hepsi bu.</p>
<p class="p19"><span class="t10">Bir okçu e</span><span class="t10">ğ</span><span class="t10">lenmek için atarken okunu becerisi tamd</span><span class="t10">ı</span><span class="t10">r. </span>Eğlenmek için ok atarken çatışma içinde değilsindir. İki yoktur, gerilim yoktur; zihnin hiçbir yere gitmez. Zihnin aslında gitmiyor - o yüzden bütünsün. O zaman beceri vardır.</p>
<p class="calibre3">Bir Zen ressamından, bir Zen ustasından bahsedilir... Yeni bir pagoda, yeni bir tapınak için bir çizim, bir tasarım yapıyormuş. Baş öğrencisini yanına alma alışkanlığı varmış. Çizimi yapar, öğrenciye bakar ve “Ne düşünüyorsun?” diye sorarmış.</p>
<p class="calibre3">“Size layık değil” dermiş mürit. O da yaptığı çizimi atarmış.</p>
<p class="calibre3">Bu olay doksan dokuz kez tekrarlanmış. Üç ay geçmiş ve kral sürekli tasarımın ne zaman tamamlanacağını, çalışmanın ne zaman başlayacağını soruyormuş. Bir gün olay gerçekleşmiş: Usta tasarımı yapıyormuş ve mürekkep kurumuş, o da öğrenciye gidip mürekkep hazırlamasını söylemiş.</p>
<p class="calibre3">Öğrenci gitmiş ve geri döndüğünde, “Ne? Yapmışsınız! iyi de neden üç aydır yapamadınız?” demiş.</p>
<p class="calibre3">“Senin yüzünden” demiş usta. “Yanımda oturuyordun ve ben bölünüyordum. Bana bakıyordun ve ben de hedefe odaklıydım, eğlence değildi. Sen buradan gidince rahatladım. Kimsenin olmadığını hissettim, bütün oldum. Bu tasarımı ben yapmadım, o kendiliğinden geldi. Yapan ben olduğum için üç aydır gelemiyordu.”</p>
<p class="p19"><span class="t10">Bir okçu e</span><span class="t10">ğ</span><span class="t10">lenmek için atarken okunu becerisi tamd</span><span class="t10">ı</span><span class="t10">r... </span>çünkü bütün varlığı hazırdır. Ve bütün varlık hazır bulunduğunda bir güzelliğe, bir zarafete, tümüyle farklı bir varlık özelliğine sahip olursun. Bölündüğün, ciddi ve gergin olduğun zaman çirkinsin. Başarılı olabilirsin ama başarın çirkin olacak. Birisine önemli birisi olduğunu kanıtlayabilirsin ama hiçbir şey kanıtlamıyorsun, sadece sahte bir imaj yaratıyorsun. Fakat tam, gevşemiş, bütün olduğunda kimse seni bilmeyebilir ama sen var olursun.</p>
<p class="calibre3">Ve bu bütünlük méditatif bir zihinde meydana gelen, meditasyonda meydana gelen berekettir, kutluluktur, kutsamadır.</p>
<p class="calibre3">Meditasyon bütünlük demektir.</p>
<p class="calibre3">Bu nedenle meditasyonun iş değil eğlence olması gerektiğini hatırla. Onu dindar biri gibi yapmamalısın, bir kumarbaz gibi yapmalısın. Eğlenmek için oyna. İşadamı değil sporcu gibi olmalısın. Eğlenceli olmalı, o zaman bütün beceri kullanılabilir olacak, o zaman kendiliğinden çiçek açacak. Sana ihtiyaç olmayacak. Hiç çaba gerekmez. O zaman çiçek kendiliğinden gelir.</p>
<p class="p20"><span class="t10">Pirinç bir kemer tokas</span><span class="t10">ı</span><span class="t10"> için atarsa okunu</span></p>
<p class="p21"><span class="t10">sinirleri çoktan gerilmi</span><span class="t10">ş</span><span class="t10">tir.</span></p>
<p class="calibre3">Eğer pirinç bir kemer tokası için rekabet içindeyse, eğer başarılacak bir şey varsa, orada bir sonuç var, çoktan gerildi, korktu. Korku içeri girer: “Başaracak mıyım?” Bölündü. Zihnin bir parçası, “Belki başaracaksın”, başka bir parçası, “Belki başaramayacaksın”, der. Bu durumda bütün becerisi kullanılabilir durumda değil, bu durumda kendisi yarı yarıya. Ve bölündüğün zaman bütün varlığın çirkin ve hasta olur. Hastalıklı olursun.</p>
<p class="p15"><span class="t10">Alt</span><span class="t10">ı</span><span class="t10">ndan bir ödül için at</span><span class="t10">ı</span><span class="t10">yorsa okunu</span></p>
<p class="p32"><span class="t10">gözleri kör olur yahut iki hedef görür</span> - <span class="t10">akl</span><span class="t10">ı</span><span class="t10"> yerinde de</span><span class="t10">ğ</span><span class="t10">ildir!</span></p>
<p class="calibre3">Çarşıya git ve altın peşindeki insanları gör. Körler. Altın insanları başka hiçbir şeyin yapmadığı kadar kör eder, altın gözleri tamamen kaplar. Çok fazla başarıyla meşgul olduğunda, çok fazla sonuçla meşgul olduğunda, çok hırslı olduğunda, çok fazla altın madalyanın peşinde olduğunda, kör olursun ve iki hedef görmeye başlarsın. O kadar sarhoşsundur ki çift görmeye başlarsın.</p>
<p class="calibre3">Nasrettin Hoca bir meyhanede oğluna ders veriyormuş: “Ne zaman duracağını daima hatırla. Alkol iyidir ama insanın nerede duracağını bilmesi gerekir. Tecrübeyle söylüyorum. Şu köşeye bak - masada oturan şu dört kişi sekiz görünmeye başladığında, dur.”</p>
<p class="calibre3">“Ama baba, ben orada sadece iki kişi görüyorum” demiş oğlan.</p>
<p class="calibre3">Zihin sarhoşken, görüntü çift olur. Altın seni bilinçsiz yapar, sarhoş eder. Artık iki hedef vardır ve sen onlara ulaşmak için öyle bir telaş içindesindir ki gerilir, içten içe titrersin.</p>
<p class="p58">Chuang Tzu’nun bahsettiği hal budur:</p>
<p class="p32">... <span class="t10">akl</span><span class="t10">ı</span><span class="t10"> yerinde de</span><span class="t10">ğ</span><span class="t10">ildir.</span></p>
<p class="calibre3">Kimsenin aklı yerinde değil. Aklı yerinde olmayanlar yalnızca deliler değil, senin de aklın yerinde değil. Yalnızca derece farkı var, nitelik farkı değil; biraz daha fazlası olduğunda her an sınırı geçebilirsin. Sanki doksan dokuz derecedeymişsin gibi. Yüz derecede kaynarsın; sınırı geçtin. Tımarhanedekilerle dışarıdakiler arasındaki fark yalnızca nicelikseldir, niteliksel değil. Herkes aklını kaçırmış durumda, çünkü herkes sonuçların, hedeflerin, amaçların peşinde. Bir şeye ulaşılmak zorunda. O zaman sinir, içten içe titreme gelir; o zaman içte sakin olamazsın. Ve içinde titrediğinde, hedef iki olur ya da hatta dört veya sekiz - ve o zaman okçu olmak imkânsızdır.</p>
<p class="calibre3">Mükemmel bir okçu daima eğlenen okçudur.</p>
<p class="calibre3">Kusursuz insan hayatı eğlence olarak, oyun olarak yaşar.</p>
<p class="p19">Krişna’nın hayatına bak. Chuang Tzu onu tanısaydı, güzel olurdu. Krişna’nın hayatı eğlencedir. Buddha, Mahavira, İsa, bir biçimde biraz ciddi duruyorlar, ulaşılması gereken bir şey varmış gibi - <span class="t10">mok</span><span class="t10">ş</span><span class="t10">a,</span> nirvana, arzusuzluk. Fakat Krişna kesinlikle amaçsızdır - sadece eğlence için yaşayan, kızlarla dans eden, keyif çatan, şarkı söyleyen flütçü. Gidecek hiçbir yer yok, hepsi burada, o yüzden sonuç için endişelenmeye gerek yok. Her şey şu anda elverişli, keyfini çıkarmamak neden?</p>
<p class="p19">Eğer eğlence kusursuz insanın göstergesiyse, Krişna kusursuz insandır. Hindistan’da biz onun yaşamına asla <span class="t10">Kri</span><span class="t10">ş</span><span class="t10">na charitra,</span> onun karakteri, demeyiz, bunu asla demeyiz. Biz ona <span class="t10">Kri</span><span class="t10">ş</span><span class="t10">na lila,</span> onun oyunu, deriz. Bir karakter değildir, bir amaca yönelik değildir; kesinlikle amaçsızdır.</p>
<p class="calibre3">Aynı küçük bir çocuk gibidir. “Ne yapıyorsun?” diye soramazsın. “Anlamı nedir?” diye soramazsın. Sadece kelebekleri kovalayarak hoşça vakit geçiriyor. Güneşte zıplayarak neye ulaşacak? Bu çaba onu hangi sonuca götürecek? Hiçbir yere! Hiçbir yere gitmiyor. Biz onun çocuk olduğunu söyleriz ve kendimizi olgun görürüz ama ben sana gerçekten olgun olduğunda yeniden çocuk gibi olacağını söylüyorum. O zaman yaşamın yeniden eğlenceli olacak. Keyfini süreceksin, her parçasının, ciddi olmayacaksın. İçten bir kahkaha bütün yaşamına yayılacak. Daha çok bir dans gibi olacak, iş gibi değil; daha çok şarkı söylemek, banyoda mırıldanmak gibi ve daha az ofiste hesap yapmak gibi. Matematik olmayacak, sadece sefa olacak.</p>
<p class="p33"><span class="t10">Becerisi de</span><span class="t10">ğ</span><span class="t10">i</span><span class="t10">ş</span><span class="t10">medi. Ancak ödül böler onu. Dikkat eder.</span></p>
<p class="p31"><span class="t10">Okunu atmaktan çok kazanmay</span><span class="t10">ı</span><span class="t10"> dü</span><span class="t10">ş</span><span class="t10">ünür - ve kazanma ihtiyac</span><span class="t10">ı</span><span class="t10"> onu güçsüz dü</span><span class="t10">ş</span><span class="t10">ürür.</span></p>
<p class="p1">Bu kadar aciz, hu kadar güçsüz, çaresiz görünmenin nedeni sensin. Başka kimse seni güçsüz bırakmıyor. Sınırsız, sonu gelmeyen güç kaynaklarına sahipsin ama kuvvetsizlikten her an düşüp kalacakmışsın gibi bitkin görünüyorsun.</p>
<p class="p1">Bütün bu enerjiler nereye gidiyor? Kendi içinde çatışma yaratıyorsun - becerin aynı.</p>
<p class="p31"><span class="t10">Becerisi de</span><span class="t10">ğ</span><span class="t10">i</span><span class="t10">ş</span><span class="t10">medi. Ancak ödül böler onu. Dikkat eder.</span></p>
<p class="p1">Bir hikâye dinledim. Bir köyde geçiyor... Yoksul bir adam, bir dilencinin oğlu, genç ve sağlıklıymış - o kadar genç ve sağlıklıymış ki, kralın fili köyden geçerken fili kuyruğundan yakalarmış ve fil kıpırdayamazmış.</p>
<p class="p1">Bu bazen kral için çok utanç verici olurmuş, çünkü kendisi filin üzerinde otururken pazar yerindeki bütün insanlar toplanır ve gülermiş. Ve bütün bunlar bir dilencinin oğlu yüzünden oluyor.</p>
<p class="p1">Kral başvekiline, “Bir şey yapılması lazım. Bu küçük düşürücü bir durum. O köyden geçmeye korkar oldum ve o çocuk bazen başka köylere de gidiyor. Herhangi bir yerde filin kuyruğunu yakalayabilir ve fil de kımıldayamaz. O kadar güçlü ki, onun enerjisini tüketecek bir şey yap” demiş.</p>
<p class="calibre3">“Bir bilgeye danışmam gerekecek” demiş başvekil, “çünkü onun enerjisini nasıl tüketeceğimi bilmiyorum. Onun enerjisini tüketecek hiçbir şey yok, çünkü o bir dilenci. Bir dükkânı olsaydı, enerjisi boşaltılabilirdi. ilkokul müdürü olsaydı, enerjisi kurutulabilirdi. Fakat onun yapacak hiçbir şeyi yok. Eğlence için yaşıyor ve insanlar onu seviyor, ona yiyecek ve süt veriyor, o yüzden asla yiyeceksiz kalmıyor. Mutlu, yiyor ve uyuyor. O yüzden zor ama gideceğim.”</p>
<p class="calibre3">Böylece başvekil bir bilgeye gitmiş. Ak sakallı dede, “Tek bir şey yap. Git ve çocuğa, küçük bir iş yaptığı takdirde ona her gün altın bir rupi vereceğini söyle - ve iş çok küçük. Köyün tapınağına gitsin ve lambayı yaksın. Tek yapması gereken lambayı yakmak, hepsi bu. Ve sen ona her gün altın bir rupi vereceksin” demiş.</p>
<p class="calibre3">“Fakat bunun ne faydası olacak?” demiş başvekil. “Bu onu daha da güçlü yapabilir. Bir rupi alacak ve daha çok enerji hissedecek. Dilenmekle bile uğraşmayacak.”</p>
<p class="calibre3">“Endişelenme, sadece dediğimi yap” demiş dede.</p>
<p class="calibre3">Bu yapılmış ve ertesi hafta, kral geçerken çocuk denemiş ama başarısız olmuş, fili durduramamış. Yanında sürüklenmiş.</p>
<p class="calibre3">Ne oldu? Dikkat girdi, kaygı girdi. Günün yirmi dört saati akşam tapınağa gidip lambayı yakması gerektiğini hatırlamak zorundaydı. Bu iş bir kaygıya dönüştü, bütün varlığını böldü. Rüyasında bile akşam olduğunu görmeye başladı: “Ne yapıyorsun? Git ışığı yak ve bir rupi’ni al.”</p>
<p class="calibre3">Sonra o altın rupileri biriktirmeye başladı - şimdi yedi, şimdi sekiz. Sonra, falan zamanda yüz altın rupisi olacağını hesaplamaya başladı - ve iki yüz rupiye çıkacaktı. Matematik işin içine girdi, eğlence kayboldu. Çok küçük bir şey yapması, ışığı yakması gerekiyordu. Bir dakikalık bir iş, bir dakika bile değil, anlık bir şey - ama bir endişeye dönüştü. Bütün enerjisini tüketti.</p>
<p class="calibre3">Tükendiğin zaman yaşamının eğlenceli olmaması şaşırtıcı değildir. Yaşamında bir sürü tapınak, yakılıp söndürülecek bir sürü lamba, pek çok hesap var; eğlenceli olamaz.</p>
<p class="p19"><span class="t10">Becerisi de</span><span class="t10">ğ</span><span class="t10">i</span><span class="t10">ş</span><span class="t10">medi</span> - beceri aynıdır ama okçu eğlence olsun diye ok atarken bütün becerisi kullanılabilir durumdadır. <span class="t10">Becerisi de</span><span class="t10">ğ</span><span class="t10">i</span><span class="t10">ş</span><span class="t10">medi. Ancak ödül böler onu. Dikkat eder.</span> Kaygı girer, asabiyet girer. Daha çok kazanmayı düşünür, artık oku atmakla ilgilenmez. Artık soru nasıl kazanacağıdır, nasıl ok atacağı değil. Başlangıçtan sona gitti. Artık araç önemli değil, sonuç önemlidir ve sonuç önemli olduğunda, enerjin bölünür, çünkü yapılabilecek her şey araçla yapılacak, sonuçla değil. Sonuçlar senin elinde değil.</p>
<p class="calibre3">Gita’da Krişna Arjuna’ya şöyle der: “Sonunu, sonucu düşünme. Sadece şimdi ve burada yapılması gerekeni yap ve sonucu bana, varoluşa bırak. Ne olacağını sorma, kimse bilemez. Sen sadece varoluşa, kadere bırak. Her ne olursa olsun, sen sadece yapılması gerekeni yapıyorsun. Araçla ilgilen ve sonucu düşünme. Sonuca odaklanma.”</p>
<p class="calibre3">Bu durum güzel ve Chuang Tzu’nun cümleleriyle birlikte dikkate almaya değer, çünkü Arjuna okçuydu, Hindistan’dan çıkan en büyük okçuydu. Mükemmel okçuydu.</p>
<p class="p19">Fakat sonuç onun aklına girer. Daha önce hiç endişelenmemişti, bu daha önce hiç olmamıştı. Okçuluğu mükemmeldi; becerisi tamdı, kesindi ama o muazzam <span class="t10">Kurukshetra</span> kuşatmasına, karşı karşıya duran iki orduya bakınca, kaygılandı. Endişe neydi? İki tarafta da dostları vardı. Bu bir aile meselesiydi, kuzenler arasında bir savaştı, o yüzden herkes birbiriyle akrabaydı. Karşı tarafta olanlar da bu taraftakilerle akrabaydı.</p>
<p class="calibre3">Bütün bu aileler ve akrabalar bölünmüştü - az rastlanır bir savaş, bir aile savaşıydı.</p>
<p class="calibre3">Krişna, Arjuna’nın yanında savaşıyordu ama kendi ordusu öteki tarafta savaşıyordu. Krişna, “ikiniz de beni seviyorsunuz, o yüzden yarı yarıya bölünmek zorunda kalacaksınız. Bir taraf beni alabilir, öteki taraf da ordularımı” demişti.</p>
<p class="calibre3">Duryodhana, karşı tarafın lideri aptaldı. “Tek başına Krişna’yı ne yapacağım - ordusu çok büyük” diye düşündü. Bunun üzerine, “Ben senin ordunu tercih ediyorum” dedi.</p>
<p class="calibre3">Yani Krişna, Arjuna’yla birlikteydi ve Arjuna mutluydu, çünkü bir Krişna bütün dünyadan daha fazladır. Ordular ne yapabilir - bilinçsiz, uykudaki insanlar? Uyanmış bir insan hepsine bedeldir.</p>
<p class="calibre3">Arjuna’nın kafası karıştığında ve zihni bölündüğünde Krişna gerçek yardım oldu. Gita’da bu iki orduya bakan Arjuna’nın kafasının karıştığı söylenir. Ve Krişna’ya şunları söyler: “Gücüm tükendi. Gergin hissediyorum, güçsüz hissediyorum, gücüm beni bıraktı” - ve kendisi kusursuz beceri sahibi bir insan, mükemmel bir okçuydu.</p>
<p class="p19">Onun yayı <span class="t10">gandiva</span> olarak bilinir. <span class="t10">“Gandiva</span> benim için çok ağırmış gibi geliyor. O kadar güçsüzleştim ki bedenim uyuşuk ve ben düşünemiyorum ve göremiyorum. Her şey karmakarışık oldu, çünkü bu insanların hepsi akraba ve ben onları öldürmek zorunda kalacağım. Sonuç ne olacak? Katliam, bunca insan ölecek ve ben bundan ne kazanacağım? Beş para etmez bir krallık mı? Savaşma beni ilgilendirmiyor, bedeli çok ağır geliyor. Kaçıp sannyasin olmak, ormana gidip meditasyon yapmak isterdim. Bu bana göre değil. Enerjim tükendi” der.</p>
<p class="calibre3">Krişna ona, “Sonucu düşünme. Bu senin elinde değil. Ve yapanın sen olduğunu düşünme, çünkü eğer yapan sen olursan, o zaman sonuç senin elindedir. Yapan daima ilahidir ve sen sadece bir araçsın. Sen burada ve şimdiyle, araçla ilgilen ve sonucu bana bırak. Sana söylüyorum Arjuna, bu insanlar zaten ölü, kaderlerinde ölmek var. Sen onları katletmeyeceksin. Sen onlara öldürüldükleri, çoktan öldükleri gerçeğini açıklayacak araçsın sadece. Ben onları ölü görüyorum. Ölümün gerçekleştiği noktaya eriştiler - sen yalnızca bir araçsın” der.</p>
<p class="p19">Sanskritçe’de güzel bir kelime vardır, İngilizce’de karşılığı yok: <span class="t10">nimitta. Nimitta</span>, yapan sen değilsin, neden sen değilsin, nedenlerden biri bile değilsin, sen sadece <span class="t10">nimitta</span>’sın demektir. Sebep ilahinin elinde demektir, ilahi yapandır, sen sadece onun aracısın. Aynı postacı gibisin - postacı <span class="t10">nimitta’’</span>dır. Gelir ve sana bir mektup ulaştırır. Eğer mektup seni aşağılıyorsa, postacıya kızmazsın. “Bana bu mektubu neden getirdin?” demezsin. Postacıyı ilgilendirmez, o <span class="t10">nimitta’’</span>dır. Mektubu o yazmadı, buna o neden olmadı, onun bununla ilgisi yok. O sadece sorumluluğunu yerine getirdi. Ona öfkelenmeyeceksin.</p>
<p class="p19">“Sen aynı bir postacı gibisin” der Krişna, Arjuna’ya. “Onlara ölümü ulaştırmak zorundasın. Öldüren sen değilsin; ölüm ilahiden geliyor. Onlar bunu zaten hak ettiler, o yüzden endişelenme. Eğer sen onları öldürmezsen, o zaman bir başkası yapacak. Eğer bu postacı yapmazsa, o zaman mektubu başka biri ulaştıracak. Bu senin orada olup olmamanla ya da tatilde veya hasta olmanla ilgili bir şey değil, o zaman mektup ulaştırılmayacak değil. O yüzden dertlenme, gereksiz yere endişelenme; sen sadece <span class="t10">nimitta’’</span>sın, bu işin ne nedenisin ne de onu yapansın, sadece bir araçsın. Sen araçla ilgilen, sonuçları düşünme, çünkü bir kez sonuçları düşündüğünde becerin kaybolur, bölünür.</p>
<p class="calibre3">“Bu yüzden tükendiğini hissediyorsun, Arjuna. Enerjin hiçbir yere gitmedi. Vicdan oldu - o zaman bölündün. Kendinle savaşıyorsun. Bir parça ilerlemeni söylüyor; öteki parça bunun iyi olmadığını söylüyor. Bütünlüğün kayboldu. Ve bütünlük kaybolduğunda insan güçsüz hisseder.”</p>
<p class="p19">Arjuna gibi güçlü bir insan, “Bu <span class="t10">gandiva</span>’yı taşıyamıyorum, bu yay benim için çok ağır. Gerildim. İçimde korkunun, derin bir korkunun, bir kaygının yükseldiğini hissediyorum. Savaşamam” der.</p>
<p class="calibre3">Beceri aynı, hiçbir şey değişmedi ama zihin bölündü. Bölündüğün zaman güçsüzleşirsin; bölünmediğinde güçlüsündür. Arzular seni böler, meditasyon seni bütün yapar. Arzular seni geleceğe yöneltir, meditasyon seni bu âna geri getirir.</p>
<p class="calibre3">Bir sonuç olarak bunu hatırla: Geleceğe ilerleme. Zihninin geleceğe ilerlediğini hissettiğin anda hemen geriye, şimdiye atla. Onu tamamlamaya çalışma. Derhal, düşündüğün anda, zihnin geleceğe, arzuya gittiğini fark ettiğin anda şimdiki âna geri atla. Evde ol.</p>
<p class="calibre3">Onu tekrar tekrar kaybedeceksin. Tekrar tekrar kaçıracaksın, çünkü bu uzun bir alışkanlık oldu; fakat er ya da geç, giderek daha çok evde olacaksın. O zaman yaşam eğlencelidir, bir oyundur. O zaman o kadar enerji dolu olursun ki, taşarsın - bir enerji seli. O taşkın mutluluktur.</p>
<p class="calibre3">Güçsüz, tükenmiş bir haldeyken coşku içinde olamazsın. Nasıl dans edebilirsin? Dans etmek için sonsuz enerjiye ihtiyaç duyacaksın. Tükenmişken nasıl şarkı söyleyebilirsin? Şarkı söylemek daima bir taşkındır. Bu kadar ölüyken, nasıl dua edebilirsin? Ancak tamamen canlı olduğunda kalpten, bir minnettarlık, bir şükran yükselir. O şükran ibadettir.</p>
<p class="calibre3">Bugünlük yeter.</p>
</body>
</html>
