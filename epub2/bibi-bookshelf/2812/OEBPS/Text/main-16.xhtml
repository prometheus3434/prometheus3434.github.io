<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1"><span class="calibre2">GÜRÜLTÜNÜN İÇİNDE SÜKÛNET</span></p>

  <p class="calibre1"></p>

  <p class="calibre1">Gemideki son gecenin devamında baş başa kalmaya vakitleri olmamıştı. Jane üzerini değiştirirken birkaç dakikalığına Dan kamarasında Jenny'ye yazdığı yarım kalan mektuba göz atmıştı. Dan, Jenny'yi neşelendirmek için yazmıştı bu mektubu. Kıskanılacak hiçbir şey olmadığını söylemek içindi. O anlamda bile bu yaptığı dürüstçe değildi. Jane'den mektupta çok az bahsetmişti, hatta Jane'i hayatın gerçeklerini öğrenen çağdaş misafir odası sosyalisti olarak gösteriyordu ve gerçekte kendi daha derin duyguları ve algıları hakkında hiçbir şey yazmaması, mektubu bazı konuları atlayarak söyler.en bir yalanlar silsilesi haline getiriyordu. Ucuz bir suyu bulandırma, ilaç niyetine verilen iğrenç bir şeker yani. Jenny'nin son zamanlarda yazarken gösterdiği dürüstlüğe bir hakaretti bu. Dan sayfaları bum;turdu, kamarasının penceresini açıp kâğıt yumağını birkaç metre aşağıdaki Nil'in sularına bıraktı. Kağıt yumağı ağır ağır sürüklenerek gözden kayboldu. Eski Çağlayan ( )teli'nden satın almış olduğu bir Kitchener Adası kartpostalı çıkardı ve $u satırları yazdı:</p>

  <p class="calibre1">Burayı New Mexico gibi hayal et, Jenny. Buraya bir kez daha âşık oldum. Su, sükûnet, yapraklar, huzur, zamanın dışında. Doğrusu film çekmek için fazlasıyla güzel. Ama neyse ki buranın reel varlığı filme çekilemez. Bu güzel ve asil nehrin, merkezi tek bir yeri olsaydı keşke. Bütün bunların senaryoya çok faydası oldu, beklediğimden daha fazla. Jane'e de öyle. (Dan bu noktada tereddüt etti, yarım dakika ya da yarım dakikadan biraz fazla bir süre, sonra yazmaya devam etti.) Jane'i buraya getirmekte haklıymışım. Sanırım faydası oldu. İki gün daha buradayız, sonra Beyrut üzerinden burada iki yolcunun bize methettiği Tüdmür adı verilen bir yeri görmeye gideceğiz. Yakında görüşürüz. D.</p>

  <p class="calibre1">Dan yazdıklarını okudu. Dan bal gibi biliyordu ki bu daha da kötü hir yalandı.. Hem de ilk cümleden. Özellikle Jane'in son "katkısı" düşünüldüğünde. Dan'in daha Thorncombe'da olduğu sırada söylediği Ostü kapalı yalanlardan bile kötüydü. Bir hakaret. Ama artık ihmaller ve belirsizlikler o denli aşikâr olmuştu ki Dan vicdanının rahatladığını hissediyordu. Dan kartpostalı, akşam yemeğine inerlerken yollarının üzerindeki geminin posta kutusuna bıraktı.</p>

  <p class="calibre1">Sonra Fransızlarla Doğu Avrupalılar arasında sözle ifade edilmeyen hir engel, artık herkesin ayrılmasıyla, aşılmışçasına insanlar genel olarak lıirbirleriyle kaynaşmışlardı. Uluslararası dostluk ifadeleri, günü çoktan KCçmiş çekler gibiydi, asla ibraz edilmeyeceklerdi; gösterilen güler yüzlülük çoğunlukla tam bir sahtelik kokuyordu. Ama Dan'le Jane, Kenç Fransız'ın, Alain'in ve hatta Hooperların, kendi turist kafilesinden &lt;;ok az takdir gören ve yine ona bunu itiraf etmeyi başaramadıkları l lerr Profesör'le vedalaşmaları sırasında gerçekten üzülmüşlerdi. İkisi de onları zor bir geleceğin beklediğinden korkuyorlardı, bir gün sona erecek olan bir evlilik. Dan akşam yemeğinde Hooperlara Jane ve kendisinin onların tavsiyesine uyup ülkelerine geri dönerken Tüdmür'ü de ziyaret etmeyi umduklarını söyleme inceliğini gösterdi. Şayet Dan'in ı&lt;;indeki İngiliz böyle meselelerde onların düşüncesinin önemli olduğunu teslim etmekten hoşlanmayan biri olsaydı, onların bu habere gösterdikleri coşkunlukla Dan'in daha az snop olan yanı neşelenip duygulanacaktı. Harika, enfes; Hooperlar, Suriye'nin cehennem kadar kasvetli lıır yer ve gerçek bir polis devleti olduğu, fotoğraf makinelerine göz kulak olmaları gerektiği üzerine yeni tanımlamalar yapıp gereksiz tavsiyelerde bulundular. Jane pek konuşmadı, Dan'i gezi planından böyle asi bir şekilde sapmalarını hâlâ tam olarak onaylamadığı konusunda ikaz ediyormuşçasına,- ama en azından Dan, Jane'in Amerikalı çifte güven eksikliği konusunda verdiği küçük teşviki desteklediğini hissediyordu.</p>

  <p class="calibre1">Ertesi sabah bir Rus arabası kiraladılar, araba hızla onları çantalarıyla beraber otele götürdü. Assad'dan gelen bir telgraf onları bekliyordu. Beyrut için uçak rezervasyonları yapılmış, orada bir otelden yer ayırtılmış, bir araba ve bir şoför kiralanmıştı. En azından Jane'in diğer türden son rezervasyonlar konusundaki tedirginliği yatışmıştı. Jane, Anne'e Roma'ya gecikmeli geleceğini bildiren bir telgraf gönderdi. Dan'le beraber alışverişe çıkıp galabiya satın aldılar. Sonra arabayla Philae tapınağını gezmeye gittiler,- gölün içlerine kadar uzanan bir sandal gezintisini, suya batmış sütunlara, yarı şeffaf bir su içindeki gölgeli sütun gövdelerine gondol benzeri bir kayıkla yapılan yavaş bir gezinti takip etti. Zarif bir ışık titreşiyor, sütunların suyun yüzeyinde kalan kısımları üzerinde dans ediyordu. Onlar ve rehber bilek kemikleri çıkmış, çıplak ayakları mumyalanmış iki ihtiyar adamın kürek çektiği bir kayıktaydılar. Ara sıra, yolun uzun olması yüzünden iki adam soru cevap şeklinde, bir kısmı şarkı şeklinde söylenen, bir kısmı karşılıklı konuşulan tuhaf bir kayıkçı şarkısı söylemeye başladılar. Rehber, tapınağı yeni mahalline taşıma çalışmalarının gelecek birkaç ay içinde başlayacağını, çok yakında batık Philae'nin Abu Simbel tapınağına benzeyeceğini onlara gururla söyledi. Dan'le Jane rehberle tartışmaya girmediler ama öğle yemeğinde tüm projenin bir görgüsüzlük olduğunu ifade ettiler ki bu konuşma başka bir görgüsüzlüğün içinde Yeni Çağlayan Oteli'nde oluyordu. Otelin daha eski olan şubesinin artık bir lokantası yoktu. Otel özellikle baraj yapımında çalışan Ruslarla doluydu. Gemiden bazı yol arkadaşlarını görüp selamlaştılar. Ama otelde Ruslar çoğunluktaymış gibi görünüyordu: duygusuz yüzlü adamlar ve ciddi kadınlar, görünüşte hepsi orta yaşlı insanlardı. Yemekler, Dan'in damak zevkine göre, gemidekinden daha iyi değildi,- dekor ise daha da kötüydü, kötü Mısır ve kötü Avrupalı iç dekorasyon arasında iğrenç bir karışım. Bu özellikle hemen yanlarında huzur ve şıklığıyla bir örnek olabilecek olan daha eski otel olunca affedilmez gibi geliyordu. Yirminci yüzyıl budalalığının ufak bir doruğu, ilerleme bu değildi. Her nezih mimari ilke Mammon ve Chauvin'in sunağında katledilmişti.</p>

  <p class="calibre1">"Tanrım, bunu Miami'de de görürdük zaten." Daha masalarına yeni oturmuşlardı. "insanlar bile birbirlerinin aynı görünüyorlar."</p>

  <p class="calibre1">Jane, "Sanat züppesi" diye mırıldandı.</p>

  <p class="calibre1">"Affedersin." Dan uzun koridorun aşağısına gözlerini alaycı bir tavırla dikti. "Sosyal olarak ne kadar faydalı olduklarını unutmuşum . <sup class="calibre6">11</sup></p>

  <p class="calibre1">Jane gülümsedi ama bir şey söylemedi ve Dan'in içindeki karmaşık bir rahatsızlık duygusu, lokantanın korkunçluğu, Philae'nin aklına gelmesi, Jane'in kendisi, neredeyse Dan'i Jane'le tartışmaya sürükleyecekti. Ama sonra Dan yine Philae'yi anımsadı, yeşil suyu, gölgeleri, yansıyan güneş ışığı demetinin bir anlığına heykel odalarından birinin dışına taşıp Jane'in yüzüne çarpışı, bir bakıma kendi içinde doğal olan ama en hafif deyimle iğreti duran aşağıdan aydınlatması: tuhaf bir yumuşaklık, bir cazibe, Jane suyun içine bakıyordu. Fotoğrafta harika dururdu ama an çok çabuk geçiyordu, bu da kendi içinde güzeldi.</p>

  <p class="calibre1">Dan, yıllar önce bir ara California'da popüler olan Zen filozoflarına kısa süreli bir merak duymuştu ve biraz şaşırarak, hep İngiltere'de köyde geçen çocukluğunun bir ürünü olarak düşündüğü ıssızlığın ve baskının sebep olduğu şeylere bakış tarzıyla benzerlikler olduğunu fark etmişti. Yoğun önsezi anları, o zamanlar hep tahmin edilebilir haftaların ve yılların tekdüzeliğinden kaçmakmış gibi görünüyordu. Dan, bir felsefe olarak Zen'i çok ciddiye alamayacak kadar İngiliz'di tabii ama bu onda-ki geçiciliğin algılanmasında yatan içsel bir gerçek duygusunu pekiştirmişti. Dan bunu tarif etmekten veya haklı çıkarmaktan mahcup olabilirdi fakat bu, yaşamda şimdi'nin öneminden kaynaklanan bir yerlerde yatıyordu. Dan'in buna yüklediği değere, şimdi'nin genellikle vermeye hazır olduğundan daha fazlasını şimdi'den talep etmesi veya umması yüzünden ihanet edilmişti. İşte bu yüzden, mesela derin bir siyasi inancı yoktu çünkü siyasi inançların, her ne kadar azalmış olsa da kusursuzluğun bir biçimine, geleceğe inanca dayanması gerekiyordu ve Philae deneyiminden gerçekten rahatsızlık duymasının nedenini tanımlıyordu, sonsuza dek yok olmaya yakın bir şimdi ve bir lokanta yüzünden duyulan bu derin dehşet, insanın sonsuza dek yok <span class="calibre3">olmasını</span> dileyebileceği bir şimdi; Jane bunların ikisinin bir bileşimiydi: Yok olmak üzere olan bir şimdi, Jane'in sözde sosyalist ve bağımsız benliğinde, birinci türden bir şimdiden geriye kalmış olan çok az şeyi, Dan'in yapmasını engelleyen bir şimdi.</p>

  <p class="calibre1">Bütün bu düşünceler onların konuşmalarına devam etmeleri için bir engeldi: batık Philae'nin su yüzüne çıkarılması rezaleti, öğleden sonrası için yaptıkları planlar, yemekler... Tapınağın içindeki büyüleyici, duru ve hareketli suyun dibinden gelen ışıkta Jane'in yüzünün göze iliştiği o an, tabiri caizse yol ayrımına gelindiğinin işaretini veriyordu. Dan'de seçimin çok yakın olduğu duygusu güçleniyordu, harekete geçmesi gerekliydi: O bir anlık mesajda da olan, henüz pek cinsel olmasa da belirgin bir şekilde duyusal olan bir şey için. Öğleden sonrayla ilgili konuşurken bile Dan, öğleden sonrasını aslında Jane'in çok yakınında, söyleme cesareti bulamadığı bütün bu meseleler hakkında konuşarak geçirmeyi yeğlediğini biliyordu. Kilitli bir odada, çekilmiş panjurların ardında. Bu aşk değildi, seks değildi, derin ve artan bir sevginin alıştırmasını yapma ihtiyacı, belki de birazcık arınmaktı hatta.</p>

  <p class="calibre1">Dan bu ruh haline güvenmiyordu; geçmişine, kadınlarla, anne yerini alan kişilerle ya da bu suçlamalardan kaçınmak için, öyle bir suçlama varsa şayet, bilinçli olmasa da dikkatli bir şekilde seçilmiş olan daha genç kadınlarla olan duygusal ilişkilere, ömrü boyunca duyduğu ihtiyaç açısından bakınca, bunun kısmen narsisizm ya da genlerden gelen bir şey olabileceğini düşünüyordu. Dan yine Jane'in, sınır bölgelerinde bu denli hoşgörüsüz olmakla, aralarında cinsel bir çekim olamayacağı çünkü artık bu türden bir çekiminin olmadığını kesinlikle belli ettiği için, aslında onun küçük bir intikam alıp almadığı üzerine tahminlerde bulunuyordu. Ama bunu kafasından attı. Jane fazla gururlu ya da fazla hassastı Belki de Dan'le aralarında hiçbir ortak nokta olmadığından fazlasıyla emindi. Bir başka deyişle Dan'in kibri kırılıyordu. Sürekli Jenny'yi düşünüyordu. Dan'in çocukluktan kalma kötü alışkanlığı: imkânsızı istiyorsan, onu kafanda yaşa.</p>

  <p class="calibre1">Eski Çağlayan'ın aşağısındaki iskeleye indiklerinde, Ömer'i sessizce oturmuş, onları bekler halde buldular ve bir kez daha adacıkların arasından uzak kıyıya doğru yol aldılar. Bu sefer Ağa Han Türbesi'nin aşağısından karaya çıktılar, sonra kumulları aşarak bir mil boyunca harabe halindeki Aziz Simeon Kıpti Manastırı'na yürüdüler. Manastır altıncı yüzyılda Bedevi göçebeler tarafından tahrip edilmiş ama hâlâ güçlü bir ruhu var.</p>

  <p class="calibre1">Burası ölümün, ıssızlığın huzuru içindeydi, tamamen benzemese de Philae'nin güzelliğine eşit güzellikteydi. Yapmaları gereken şeyleri konuştular saygılı turistler gibi ama Dan söylenmeyen her şeyin gittikçe daha çok farkına varıyordu. Bu, heyecan duymaktan ziyade mahcubiyetti, üstelik gittikçe artan bir mahcubiyet. Dan'e aptalca, ıstırap verici bir ergenlik gibi geliyordu. Jane'in moloz taşlarının arasından ya da manastırın daha yukarısındaki taraçaya giden seyyar merdivenlerden geçmesine yardım etmek için, elini uzatıp uzatmaması gerektiğini iki kez düşünmek zorunda olması, çok daha önemsiz şeylerin bile hiçbirine cevap vermemesi...</p>

  <p class="calibre1">Nehre geri döndüklerinde, Ömer onları yine Kitchener Adası'na götürdü. Etrafta dolaştılar, Dan birkaç gereksiz fotoğraf çekti. Bir süre oturdular, farklı bir yerde, nehrin üzerindeki, gerbera ve sardunya çiçek yataklarının arasındaki çok daha biçimli bir bahçede. Dan'e önceki günden beri içlerine kapanıyorlarmış gibi geliyordu, yayaların geçtiği patikadaki bankta otururken yapmış olduğu şeye kalkışacak enerjisi bile yoktu. Bu, Dan'e Jane'in cani sıkılmış olmasa bile başka bir yerde olduğu izlenimini veriyordu, çok büyük ihtimalle Dan'i veya ilişkilerini düşünmüyordu.</p>

  <p class="calibre1">Otele varır varmaz ikisi de geçen geceden daha erken bir vakitte kendi odalarına gittiler. Geri dönmelerinden kısa bir süre sonra Dan ezan sesini duymuştu. Jane banyo yapmak istemişti, sonra da akşam yemeğinden önce içki içmek için alt kata inmemişti, Dan de perişan bir yarım saat geçirmişti. Sonunda resepsiyondan yukarı, Jane'e telefon etti. Jane uyuyakalmış. On dakika sonra göründü, sahte bir dehşet ifadesiyle iki elini yüzüne koymuştu, sanki Dan onu bu yüzden asla affedemeyecekmiş gibiydi.</p>

  <p class="calibre1">Masaları kapılmıştı, büyük salon öğle yemeğinde olduğundan daha kalabalık görünüyordu. Ama Alain ve fotoğrafçıdan bir ses geldi. Masalarında iki sandalye boşmuş. Dan reddedecekti ama fikir Jane'in hoşuna gitmiş gibi görünüyordu. Jane birden daha bir canlandı, sanki konuşacak başka birini bulduğu için rahatlamıştı.</p>

  <p class="calibre1">Konuşmalar Philae hakkındaydı, iki Fransız da o gün oraya gitmişler: Philae'nin su yüzüne çıkarılmasının lehinde ve aleyhinde olan öneriler sunuyorlardı. Bu konuda tartışacak bir şey yoktu, herkes buna karşıydı ve ayrıca hemfikir olmayacakları bir şey bulmaları gerekiyormuş gibi her nedense, halk sanatına, faydacılığın mı, yoksa hazcılığın mı daha önemli olduğu konusuna geçtiler. Düşündüğü gibi sessiz kalacak cesareti olmayan Dan o gün daha önceki düşüncelerinden oluşan bir açıklama getirmişti: Şimdi'de var olmak ve şimdi yaşam kalitesini bozan veya ortadan kaldıran herhangi bir şey (başvurulan çarenin hazza karşı kozunu oynamasına izin verin) tabiatında yanlıştı. Jane çirkin bir bina ile hiç bina olmaması arasında kaldığını düşünüyordu, madem bunlara ihtiyaç varsa o zaman ... Tartışma böylece sürdü gitti, sosyal sanat ve sosyalist sanat, eğitime düşen görev. De Gaulcü elitizm, <span class="calibre3">gloire</span> ve <span class="calibre3">pat-</span>rie ... Sözcük bombardımanı. Bunlar Dan'i endişelendirmeye başladı ve yemekte gitgide daha az konuşur oldu. Alain, Jane'den taraf oldu, bazen neredeyse hırlarmış gibi konuşuyordu. Bu yapmacık sohbetin komikliği, dilin kullanımı, diğer bütün entelektüel ve sanatsal değerleri hafifletmek için tartışmakla meşgul olmak, alelacele, sosyalist görevin büyük kötülüğünden önce intihara kalkışmak gibi geliyormuş ona. Gizlice ölmeyi istemek, tam olarak Lukacs'ın özellikle aleyhinde olduğu şey, nefret edilen banyo suyunun, içindeki bebekleri kapsamadığı düşüncesi. Aslında hiçbir şey söylemedi.</p>

  <p class="calibre1">Aslında konuşma iki kutba ayrılmıştı. Jane'le Alain Fransızca konuşmaya başladılar ama yine de, Dan'in anlayabildiği kadarıyla siyaset konuşuyorlardı. Dan'le geçmişte fotoğraf işleri yapmış olan ve Fransız fotoğraf sektörünü gayet iyi bilen fotoğrafçı iş konuşmaya başladılar. Dan onu ilgiyle dinliyormuş gibiydi fakat bir kulağı masanın diğer ucundaki sohbetteydi. Dan, Jane'in, masadaki arkadaşını, bu "farklı değerler" meselesinin gerçekliğini Dan'e sergilemek için kullanıyor olduğuna inanmaya başlamıştı.</p>

  <p class="calibre1">Sonunda eski otele beraber yürüyerek döndüler. Alain ve fotoğrafçı bir gece kulübüne gideceklerdi ama Dan'le Jane onlara katılmaları için yapılan daveti geri çevirmişlerdi. Abu Simbel'e gidecek olan uçağa yetişmek için sabah erken kalkmaları gerekiyordu.</p>

  <p class="calibre1">Sessizce birkaç adım yüründükten sonra Jane, "Üzgünüm. Otele geri dönmeyi sen istedin" dedi.</p>

  <p class="calibre1">"Sorun değil"</p>

  <p class="calibre1">"Masanın altından ayak bileğime hafifçe bir tekme atsaydın ya, Dan."</p>

  <p class="calibre1">"Orada eğleniyor olduğun için mi?"</p>

  <p class="calibre1">"Senin eğlenmediğini geç fark ettiğim için."</p>

  <p class="calibre1">"Boş ver. Şu lanet lokanta yüzünden."</p>

  <p class="calibre1">Jane konuşmasına ara verdi.</p>

  <p class="calibre1">"Yarın Abu Simbel'e gitmek istediğine emin misin?"</p>

  <p class="calibre1">"Sen gitmek istemiyor musun?"</p>

  <p class="calibre1">"Evet ama... Yani, belki yalnız başına gitmeyi tercih edersin. Senin işin." Jane kendisini alaya alarak, "Beni endişelendiriyorsun. Senin, deliler gibi sürekli bir takım notlar karaladığını sanıyordum" diye ekledi.</p>

  <p class="calibre1">"Dış görünüşler benim işim değil."</p>

  <p class="calibre1">"Unutmuşum. Sadece ruh."</p>

  <p class="calibre1">"Artı diyalog."</p>

  <p class="calibre1">Eski Çağlayan Oteli'ne geldiler. Dan, Jane'e yatmadan önce birer içki içmeyi teklif etmeyi düşünüyordu ama en büyük gereksiniminin Jane'i cezalandırmak olduğuna karar verdi ya da kendini. Anahtarlarını gidip getirdi ve merdivenlerden yukarı çıktılar. Odaları arasında birkaç kapı uzaklık vardı. Jane'in odasının kapısına geldiklerinde Jane uzanıp Dan'in elini tutup kısa bir süre sıktı mozaikle kaplı zemine bakarak.</p>

  <p class="calibre1">"Sorunun benimle ilgili olmadığına emin misin?''</p>

  <p class="calibre1">"Tabii ki değil."</p>

  <p class="calibre1">Dan birkaç saniye sonra kendi odasındaydı, panjurların arasından, kuzeye bakan liman bölgesindeki bir kafenin hoparlöründen Arap müziğinin baygın, saplantılı sesi geliyordu. Dan yavaş yavaş soyunup pijamalarını ve sabahlığını giydi, sonra panjurları açıp orada durarak bir sigara içti, biraz geleneksel yirminci yüzyıl bulantısının saldırısıyla cebelleşiyordu: ötekinin ötekiliği. Her şey ötekiydi: insanın hataları, içinde bulunduğu durumları, körlükleri, zaafları, kasvetleri, can sıkıntıları. Bunlar bitap bir odanın içindeki bitap mobilyalar kadar sahipsiz, yabancı ve önemsiz duruyorlardı. Dan saatine baktı. On biri biraz geçiyordu.</p>

  <p class="calibre1">Dan valizinden sarı bloknotunu almaya gitti, Kitchener'ın kadim bir anıt kisvesinde onun ka'sı ile karşılaştığı yerde geçen bir sahnenin taslağını yazmak niyetiyle. Ama sonra, valizde duran Lukacs'ın kitabını görüp onu da çıkarttı ve gemide okuyup işaretlemiş olduğu bir paragrafı açtı, çünkü bu paragrafla Kitchener arasında bir alaka görmüştü. Bu, Walter Scott üzerine yazılan bir pasajdı:</p>

  <p class="calibre1">Scott romanında "kahraman” her zaman, vasat, ortalama bir İngiliz beyefendisidir. Bu beyefendinin genellikle belli bir dereceye kadar ama asla göze çarpmayan pratik bir zekası, belli bir ahlaki tahammülü ve hatta kendini feda .edecek kertede namusu vardır ama bu asla kapsamlı bir insan sevgisine dönüşmez, büyük sevinçle kendini vakfedeceği daha önemli bir dava olmaz.</p>

  <p class="calibre1">Bunu okuduktan sonra Dan işaretlemiş olduğu, yazının biraz başlarındaki başka bir paragrafa göz attı:</p>

  <p class="calibre1">"Scott, onun döneminde Ingiltere'de, kapitalizmin gelişmesinde hiçbir şeyi mazur görmeyen, eski İngiltere'nin uyanışını getiren çöküşüyle halkın sonu gelmeyen sefaletini, yalnızca görmekle kalmayıp aynı zamanda onlar için derin bir acı duyan ama tutucu olmaları yüzünden onlar tarafından reddedilen, yeni gelişmenin özelliklerine karşı sert bir muhalefet sergilemeyen şu dürüst Muhafazakârları aralarında derecelendiriyor.</p>

  <p class="calibre1">Aynalar: Dan bu paragrafları neden işaretlediğini ve aslında kimin tarif edildiğini biliyordu, o kişi ne Scott ne de Kitchener'dı. Kendisini hezimete uğramış hisseden Dan'di. Bir sayfa çevirip Lukacs'ın, Scott'u ve Byron tarafından popülerleştirilen romantik ve şeytansı türden bir kahramana karşı vasat bir kahramanı nasıl savunduğunu görebilirdi ama o kısmı zaten okumuş ve edebi eleştiriden başka bir şey olarak görmemişti: Kim olduğunu, İngiltere'nin ne hale geldiğini kısmen de olsa savunmuyordu. Bu belki de Kitchener'ın sırrıydı; bunu keşfetmeye çalışırken bu derin hırs, bu namussuzluk ya da diğer insanların namuslarını kendi çıkarları için kullanmak; bunu yapabilmek, hiçe saymak.</p>

  <p class="calibre1">Koruyucu ruh: kendi kendine seçim yapmak. Dan karşı duvara baktı. Kendini sanat için derin bir duygu besleyen ama hiç yeteneği olmayan biri gibi gördü; büyük bestecilerin ve müzik icracılarının, büyük ressamların önünde birinin bazen kendini hissettiği gibi, ekranda veya sahnede büyük bir sahne performansından önce Dan'in de bir iki kez hissettiği gibi. Kişinin kendi dehasının önce geldiğini gösterebilmesi... Bu, karşılığında kişinin kendi ehliyetsizliğini ve —Dan'in durumunda- tehlikesiz, yardım alan, uzlaşmacı ve toplumsal olan sanatı hor görmesinin boyutunu kabul etmesiydi. Dan'in tek umudu tiyatro olmuştu ve bunu bastırmıştı, geri dönüp bakınca bu neredeyse dünyaya geliş nedeniymiş gibi görünüyordu.</p>

  <p class="calibre1">Dan birden önerilen romanı boş bir emel olarak gördü, imkânsız olanı bir kez daha özlemek.</p>

  <p class="calibre1">Görevin dehşeti: dünyayı yorumlamak, yalnız başına, rehberlik edecek kimsesi olmayan, alay edilen, uzaktaki bir dağ zirvesi gibi, üzerinde sabahlığı olan alelade biri. Bunu asla yapamazdı. Yaratma sürecine başlarken bütün romancılar, bütün sanatçılar tarafından hissedilen şeyi hissetmesi önemli değildi. Önemli olan, aslında başlamak için olası en kötü kehanetin dehşetini hissetmemesiydi; elinde tuttuğunun çok iyi bir rehber kitap olması önemli değildi... Yapamıyordu. Hepsinden önemlisi, düşünceleri metaforlardan oluşuyordu. Bunların aslında sanatsal yaratıcılıkla bir ilgisi yoktu, dışarıdaki koridorda iyi geceler dilemiş olduğu yüz ile ilgisi vardı. işte, bu yüzden yapamıyordu.</p>

  <p class="calibre1">Ayakkabı tamircisi ve onun sonu: Belli birderecedeki pratik zekâsına sığınarak Dan, Lukacs'ın kitabını bir kenara koydu, oturup senaryodaki bir sahne üzerinde çalışmaya başladı. Yarım saat sonra yazıp doldurmuş olduğu üç sayfayı tekrar okuyordu. Diyaloglardaki bazı kısımları karalayarak metinden çıkardı. Gitgide senaryoda Kitchener'ın yukarı çıkışıyla, bakışı ve yüzünün haliyle, uzaklaşmasıyla aktarılabilecek olan öz, netleşiyordu; kimseye bir şey söylemesine gerek yoktu. Bu, gürültünün içinde sükûnetle yapılabilirdi, böylesi daha iyiydi.</p>

  <p class="calibre1">Dan ikinci bir taslak yazdı, bu seferki bir sayfa uzunluğundaydı. Dan bu sahnenin şayet zamandan yana bir sorun çıkarsa senaryodan ilk çıkarılacak sahne olacağını biliyordu. Ama ilk taslağı tekrar okuduğunda şu ifadeyi yuvarlak içine aldı: <span class="calibre3">Gürültünün içinde sükûnet.</span></p>

  <p class="calibre1">Sonra yatmaya gitti, sonunda uyuyabildi.</p>

  <p class="calibre1"><span class="calibre2">UÇUŞLAR</span></p>

  <p class="calibre1"></p>

  <p class="calibre1">Abu Simbel'de geçirdikleri günden keyif almadılar.</p>

  <p class="calibre1">Aswan'daki sivil havaalanı ordu tarafından ele geçirilmişti ve arabayla millerce öteye çöle götürülmüşlerdi, bu geçici bir yer bulmak için Luksor'a yarı yola kadar geri dönmek demekti. Nasır Gölü'ndeki ay yüzeyi gibi ve amip şekilli adaların üzerinden uçakla güneye giderken Nübye Çölü'nün ucu bucağı olmayan dalgalı kumulları başlı başına görülmeye değerdi ve hemen göze çarpan yeniden dirilmiş tapınakları da. Ama çok geçmeden yapaylaşmış gibi geldi, tam emek ve para israfı abideler. Dan bunu en güçlü şekilde II. Ramses'in büyüklük kuruntusunu desteklemek için yükseltilen yapay tepedeyken hissetmişti. İçeride, genişçe demir kaplama bir kubbe vardı, çelik merdivenler, dinamolar, makinelerden bir labirent. Daha ziyade yanlış yönlendirilmiş bir maharet, Ramses'i yansıtıyordu. Bu ona film setlerini hatırlatıyordu, kendi mesleğindeki pahalı icatları.</p>

  <p class="calibre1">Suyun kıyısında paketlenmiş öğle yemeklerini çabucak atıştırdılar, kaba demir grisi tepeciklerle dolu bir ufka bakarak onları eski bir otobüsle çöldeki ufak havaalanına götürdüler, uçak yolculuğundan sonra Aswan'a yorucu bir araba yolculuğu yaptılar. O gün Dan'e kayıp bir gün gibi gelmişti ve Suriye'den korkmaya başlamıştı, aynı şekilde sıkıcı ve tozlu yollarda boşu boşuna yapılacak yolculukların olasılığından da.</p>

  <p class="calibre1">Bununla birlikte, Dan duygularını bir akşam öncesine göre daha iyi saklıyordu. Jane'in yardımı olmuştu, en azından Dan'in kast etmiş olduğundan daha gerçek anlamda kusursuz yolculuk arkadaşı rolünü oynadığı için. O gün içinde olan aksilikler ve hayal kırıklıklarına önem vermeyerek. Gizliden gizliye bu tedbirli, endişeli rol neredeyse önceki gün münakaşalı geçen konuşma kadar batıyordu. Jane'in pişmanlığını göstermek için gerektiğinden daha iyi davrandığı çok belli oluyordu ama Dan'e böyle ihtiyatlı bir şekilde itibar gösterilmesinde çekilmez derecede araya mesafe koyan bir şey vardı. Bu durum Dan'e gerçek bir nezaketten ziyade sahte kibarlığa daha yakınmış gibi geliyordu ama şikâyeti yoktu.</p>

  <p class="calibre1">Sonunda saat dört buçukta otele geri döndüler, birer çay içtiler. Çayları bitince Dan, Jane'e akşam yemeğinden önce adayı son bir kez gezmek ister misin diye sorarken bir yandan da içinden, Jane'in bu teklifi geri çevirmesini, tek başına gidebilmeyi geçiriyordu. Jane'in o günün tamamı boyunca Dan'in yanında olması, yokluğundan farksızdı.</p>

  <p class="calibre1">"Yalnız mı gitmek istiyorsun?"</p>

  <p class="calibre1">Dan neredeyse içinden geçeni ağzından kaçıracaktı. Ama sonra Kom Ombo'daki gözyaşlarını hatırladı, biri yeraltından yeryüzüne çıkarken Eurydice'a<a id="footnote1"></a><sup class="calibre6"><a href="#bookmark0">1</a></sup> arkamdan geliyor mu diye başını çevirip bakarsa ne olacağını da.</p>

  <p class="calibre1">"Yo. Eğer vaktin varsa..."</p>

  <p class="calibre1">Jane gülümsüyordu. "Ben de bunu teklif etmeni bekliyorum. Son bir anı olarak oraya gitmeyi yeğlerim."</p>

  <p class="calibre1">Gökyüzünde ince bir katman halinde saçakbulutlar vardı ama hava sıcaktı. Her zamanki meltem daha ez esiyor gibiydi hem yelkenlerde hem de manzarada bir uyuşukluk vardı. Büyük Ada'nın rüzgâr alan tarafına geldiklerinde iki kayıkçı (Ömer'i bu sefer bulamamışlardı) kürek çekmeye başladı. Ama gittikleri yer, oraya zamanla daha fazla aşina olmalarına rağmen günün erken saatlerinde arabayla veya uçakla geçtikleri çorak manzaralardan sonra, derin huzuru, kuşları ve suyuyla çok daha güzel görünüyordu: Olağanüstü bir yer, orada neredeyse insansı bir kişilik var, biraz kadınsı, en azından adını taşıdığı adamın karakteriyle derin bir uyuşmazlık içinde. Bu ada da tuhaf bir şekilde Ingiliz kalmıştı, egzotik palmiyeler, ağaçlar ve çiçeklerin ötesinde, yeşil, hayali kurulacak bir yer. Evvelsi gün akşam yemeğinde ikisi de Alain ve arkadaşındaki kayıtsızlığı fark ettiklerinde biraz şaşırmışlardı, Alain ve arkadaşı için bu ada herhangi bir <span class="calibre3">jardin public</span> idi. iki Fransız ziyaret etmiş oldukları Bisharin köyünden, daha hevesli bir şekilde bahsediyorlardı.</p>

  <p class="calibre1">Dan'le Jane bir süre etrafta dolaştılar. Fransız zevkinin, düşünsel olarak biçimsel olana düşkünlüğünden konuşuyorlardı. Dan sonunda içinin rahatladığını hissediyordu, yine mabedindeydi. Adanın güney ucunda güneşin ağır ağır battığı ve havanın durgun olduğu bir sırada, su üzerinde kalan, çökmüş bir kâgir iskelenin merdivenlerinde, Jane ağrıyan bacaklarını dinlendirsin diye biraz oturdular. Jane arkaya doğru eğildi, ellerini dizine dolamıştı, ayaklarının altındaki suya bakıyordu.</p>

  <p class="calibre1">"Geçen gece bir karar verdim, Dan."</p>

  <p class="calibre1">Bu sürpriz oldu, Dan, Jane'e şöyle bir bakıp, "Öyle mi?"</p>

  <p class="calibre1">Jane omuz silkti. "Ciddi bir şey değil. Ama galiba Ingiltere'ye dönünce bir öğretmenlik kursuna gideceğim. Bir yer bulabilirsem şayet. Jane, Dan'e gülümsedi, sanki bu mütevazı kararın onu memnun etmesini bekliyordu. Dan, Thorncombe'dayken bu konu açıldığında bu fikri desteklemiş olduğunu hatırladı. Ama şimdi, her nedense, bu fikri reddediyordu ama bu "farklı değerlerin" pratikteki bir diğer tercümesiydi. lane'in o günkü davranışına yeni bir gözle baktı. Belki de Jane bir şeyi çözüme kavuşturmanın verdiği huzuru duyuyordu.</p>

  <p class="calibre1">"Nasıl karar verdin?"</p>

  <p class="calibre1">"Bunu şu son günlerde epeyce düşündüm." Jane, "Geçen gece söylediğin şeyi de. İnsanların var olan dünyanın düşmanı olmayı istemeleri hakkında. Dediğin gibi henüz elimizde olmayan şimdi'yi, ileride teslim etmek üzere satıyoruz" diye ekledi.</p>

  <p class="calibre1">"Bunu nasıl öğretirsin bilmem artık."</p>

  <p class="calibre1">"Ben de bilmiyorum. Ama bunu çözmeye çalışmak benim için iyi olabilir."</p>

  <p class="calibre1">Jane yalancıktan neşeli konuşuyordu, tıpkı etraflarındaki yalancı ışık gibi.</p>

  <p class="calibre1">"Kendimi devrimci bir sosyalisti yoldan çıkarmışım gibi hissediyorum."</p>

  <p class="calibre1">"Aklımın çelinmesinin zamanı gelmişti. Sosyalizmden uzaklaşmak için değil. Daha gerçekçi bir şeye adım atmak için."</p>

  <p class="calibre1">Dan, Jane'in ses tonunda sanki her şey artık netleşmiş gibi bir yapaylık hissetti: onu hoş küçük bir iş bekliyordu, Dan'i artık rahatsız etmesine gerek yoktu. Bu daha ziyade şehirli birinin arabasıyla yolda giderken dunıp bir köylüye yol sorup da yoluna devam etmeden önce ona teşekkür etmesi gibiydi.</p>

  <p class="calibre1">"Boşa kürek çekiyormuşum diye düşündüm. Geçen gece."</p>

  <p class="calibre1">"Entelektüel olarak hep Anthony'nin hâkimiyeti altında olduğumu yeni yeni fark etmeye başladığımı hesaba katman lazım. Hatta onunla aynı fikirde olmadığım zamanlarda bile " Jane, üzerine oturmuş oldukları merdivenin bakımsızlıktan kırılıp dökülmüş basamağından girdap gibi dönerek yavaşça geçen suya bakıyordu. "Belki de sürekli yanıldığını ima eden biriyle olmanın nasıl bir şey olduğunu unutmuştum." Jane daha yumuşak bir sesle konuştu: "Özellikle de genelde yanılmadığını bilen biriyse <sup class="calibre6">11</sup> Jane öne doğru eğildi, ayakkabısının yanında duran uzun çentikli bir yaprağı eline alıp yaprağın kenarlarını düzeltmeye başladı. "içimden bir ses bana buradaki ilk günümüzde seni incitmiş olduğumu söylüyor, Dan. Farklı değerler derken değersizler demek istemedim."</p>

  <p class="calibre1">"Yo. Anlamıştım.”</p>

  <p class="calibre1">Ama tabii ki anlamamıştı ve içinde bir şeyin hem değiştiğini hem de eridiğini hissediyordu, kırgınlığı geçiyordu. Jane'in söylenmeyenlere olan hassaslığından şüphe ettiği için kendi kendini ayıplamaya başlıyordu.</p>

  <p class="calibre1">"Aslında kendimle ilgili bir şüpheyi söylemek istemiştim. Bu, zemberek kurgusuna dönmek gibi. Nasıl geçeceğini pek bilmeden."</p>

  <p class="calibre1">"Galiba ileride teslim edeceğim diye bir şey daha satılıyor."</p>

  <p class="calibre1">Jane kuru yaprağın kenarlarını düzeltiyordu, Dan onun bıyık altından gülümsediğini gördü. Jane daha iyi biliyordu ama tartışmaya girmeyecekti. Sessizlik oldu, sanki vakit öldürmekten, aylak aylak sohbet etmekten, fellahlar gibi asla gelmeyecek olan bir treni beklemekten başka bir şey yapmıyorlarmış gibi. Dan'in içini yine gerçekdışılık, kendisi olmadığı duygusu kaplamıştı, bu Aswan'a geldiklerinden beri ona bulaşmış gibi geliyordu ama bu sefer az çok bilinçliydi ve fazlasıyla kaderciliğe bulanmıştı. Hatta Dan "Bunun gerçekten çözüme kavuşmasını istiyor muyum?" diye kendi kendine soruyordu. Bu, mahrumiyetlerini sürekli affedemeyişinden dolayı, yetişkinlerin ayrılık felsefesinden, çocukluktaki benliğinin intikam alması değil miydi? Belki de bu yüzden onca zaman, önce sinemaya, sinemanın "biryerde bir hareket olmasına" olan tutkusuna, entelektüel olarak yoksunlara kapı kapı dolaşarak afyon satmak için geçmişti.</p>

  <p class="calibre1">Bu ortama ticari olarak giren herhangi zeki birinde kararlannı sınırlama tanrılarla yer değiştiren fahişeler için derin bir arzu olmalıydı. Dan'in yaşamdan öğrenmiş olduğu her derse aykırı duran yanındaki şu muğlak kadından çok, daha derin bir ilişkiye duyduğu bu gizli aşka ne demeli? Bu, Jane söz konusu olunca -bir sonuca ulaşırsa tabii- her türlü cinsel, mesleki ve eve ait endişeleri, Dan'i, aşılamaz bir inatçılık, Jane'in yol açacağı sürekli psikolojik olarak farkındalık ihtimalinden daha az endişelendiriyordu. Jane yine Luksor'da takmış olduğu eski kolyeyi takmıştı; yıpranmış ve yıpranmamış kıymetli taş yüzeyleri, hiçbir yaşamın aşındıramadığı açılar.</p>

  <p class="calibre1">Bütün bunlar biraz gülünçtü aslında, ortak bir mitin parçasıydı. Tıpkı Jane'in onu geçmişte olduğundan çok daha pişkin gördüğüne kuşku olmadığı gibi, Dan de Jane'i -hâlâ her öğretim üyesinin biraz eşek olduğu şu eski nükteli söze itibar etmeyen bir birinci sınıf öğrencisi gibi- daha iyi yontulmuş ahlaki dünyanın bir ürünü olarak görüyordu. Yıllar önce başka bir nehrinkıyısında oturduğu zamanı hatırlıyordu. En azından insanın o zamanlar risk alacak zekâsı, istencinin yanı sıra şiiri vardı.</p>

  <p class="calibre1">”Ne öğreteceksin peki, arada kalan nehri mi?"</p>

  <p class="calibre1">Jane, Dan'e şöyle bir baktı, neşeyle, ardından yine belli belirsiz resmi bir ses tonuyla konuştu; ama bu sefer ses tonunun resmiliği belliydi. "Hazır metinler ye Fransızca dilbilgisi dersi vereceğim. Racine ve Balzac, geçmiş zamanda sıfat fiillerin uyumu."</p>

  <p class="calibre1">"Çocuklara inciler.”</p>

  <p class="calibre1">Jane'in gülümsemesi dudaklarında asılı kaldı, sonra aslında ilkokulda öğretmenlik yapsa daha iyi olacağını itiraf etti ama ilkokul öğretmenliği için kurs daha uzun sürecekti ve bir süre bu konuyu tartıştılar: Çocuklara mı, yoksa yetişkinlere mi öğretmenlik yapmanın daha iyi olacağını. Bunun biraz Paul'le ilgisi vardı, Jane o yıllarda okulda Paul'le pek iyi ilgilenilmediğini düşünüyordu.</p>

  <p class="calibre1">Dan bunun bir bahane olarak ileri sürüldüğünü tabii ki biliyordu. Bu, Jane'in aralarında yeni kurulan sempatinin, entelektüel uyuşmadan daha önemli olduğunu; tatil için, kazandığı tarafsızlık vb. için minnettar olduğunu, söyleme tarzıydı. Ama Dan'de bu kararın, Jane'in Oxford'da herkese söylemiş olduğu kararlar kadar absürd olduğu yönünde derin bir duygu vardı; sadece dünyayı değiştirme rolünden sıkı disiplinli bir kadın öğretmen rolüne geçmişti. Jane, Dan'in bunu gönülden onaylamadığını sezmiş olmalıydı; çünkü bir sessizlik daha oldu, Jane ellerini dizlerinde kavuşturarak nehre bakmaya devam etti, "Bir şeyler yapmam lazım, Dan. Şimdiye kadar hayatımı nasıl da ziyan etmiş hissettiğimi hayal bile edemezsin ve..." dedi ama sözünü yarıda kesti. "Yalnız hayatımı da değil. Yaşama katabilecek olduğum şeyleri."</p>

  <p class="calibre1">"Hepimiz böyle hissediyoruz Jane ve yapıyoruz" dedi Dan.</p>

  <p class="calibre1">"Ama benim yaptığım yoğunlukta değil." Dan bir şey söylemedi ve bir süre sonra Dan'in yorum yapmayı reddetmesi üzerine, "Hâlâ bunun doğru bir tercih olmadığını mı düşünüyorsun?" diyerek meydan okudu.</p>

  <p class="calibre1">"E, canım. Bu sana kalmış. Şu meşhur içgüdün öyle diyorsa..."</p>

  <p class="calibre1">"Ama?"</p>

  <p class="calibre1">Dan mırıldandı, "Teneke kupadan Chateau Lafite içmek gibi mi?"</p>

  <p class="calibre1">"Bu teneke kupaya haksızlık etmek olur ve söz konusu şarabın absürd bir şekilde önemsenmesi."</p>

  <p class="calibre1">Dan nehrin ötelerine, gölgeli uzak kıyıya bakıyordu.</p>

  <p class="calibre1">"Bizim gibi insanların, bu yaşı nasıl yaşaması gerektiğini bilmiyorum, Jane. Sana iki seçenek veriyorsa, yoksunluk hissetmek ya da suçluluk hissetmek. Ya liberalmişsin gibi yap ya da körmüşsün gibi. Her ikisi de bizleri olması gereken hayatı yaşamaktan alıkoyuyormuş gibi geliyor bana. Galiba bir çocuğum daha olsaydı, onun zekâsının normalin altında olması için dua ederdim."</p>

  <p class="calibre1">"Ne korkunç bir şey bu söylediğin."</p>

  <p class="calibre1">"Geleceğin her gün daha korkunçlaştığını seyrettiğimiz bir dünyada mı?" Jane, Dan'e kuşkulu gözlerle baktı. "Ah tabii. Seyahat ediyorum. Yazı yazıyorum. Film yıldızlarıyla tanışıyorum. Ben çok şanslı bir adamım." Dan, "Son kadim rejim" diye ekledi.</p>

  <p class="calibre1">Dan'in sesi durumun acılığına öyle keskin bir vurgu yapmıştı ki Jane'in geç cevap vermesi önemini belirtti.</p>

  <p class="calibre1">"O halde bu, karamsarlığın ayrıcalıklı bir biçimi."</p>

  <p class="calibre1">"Uyuşukluk. İktidarsızlık."</p>

  <p class="calibre1">"Pek belli olmuyor, Dan. Sanırım çoğu masum yabancı senin müthiş bir denge duyumu kazanmış olduğunu söyleyecektir."</p>

  <p class="calibre1">"Bir başka deyişle ataletin ezici ağırlığı."</p>

  <p class="calibre1">"Ama hâlâ en azından çok edebi senaryolar yazmayı başarıyor. Milyonlarca insan tarafından seyrediliyor."</p>

  <p class="calibre1">"Sonra da unutuluyor. Ertesi gün hem de."</p>

  <p class="calibre1">"Boş boş konuşuyorsun."</p>

  <p class="calibre1">Dan gülümsedi, bu paylamayı biraz kabul ederek. "Dengeli görünmek, asla risk almayan insanlar için bu çok zor değil."</p>

  <p class="calibre1">"Ama öyle görünmek bile biraz çaba gerektirmiyor mu? Cesareti de düşünmek gerekir."</p>

  <p class="calibre1">"Sanmıyorum. Gündelik hayatı daha da kolaylaştırıyorsa. Dengesiz bir dünyada bu sadece teslimiyet olabilir."</p>

  <p class="calibre1">Jane bu cümleyi düşünüyor gibiydi, sonra gerçeğe döndü.</p>

  <p class="calibre1">"Yıllardır seni sadece Caro'nun gözünden bakarak tanıdım."</p>

  <p class="calibre1">"İğrenç bir baba olarak mı?"</p>

  <p class="calibre1">Jane kibarca, "Zor bir baba olarak" dedi.</p>

  <p class="calibre1">"Öğrenciliğimde odamda bulunan bütün o aynalar ve maskeler. Galiba onlar her şeyi özetliyor."</p>

  <p class="calibre1">"Diğer seçeneği denemeliydin. Etrafındaki duvarları dizi dizi kitaplarla ve düşüncelerle kuşatarak."</p>

  <p class="calibre1">ikisi de suyun öbür yanında seyretmekte olan bir yelkenli kayığa bakıyorlardı. Kayık, akıntıyla karşısındaki kumlu kayalıkların altından yavaşça geçiyordu. Dan, Jane'in yüzüne gizlice bir baktı. Yüzünde donuk ve huzurlu bir ifade vardı, hâlâ ihtiyatını koruyordu. Dan, Jane'in ne düşündüğünü bilmiyordu ama aralarında açıkça eski bir empatinin kurulduğunu hissediyordu ve Jane'in tam olarak bunun farkına varamadığını biliyordu. Aslında yine o ücra, tamamen geçmişte kalmış, diğer nehrin kıyısında oturduklarının... Ebediyen yasaklanmış, ebediyen kapatılmış. Önceki yazdığı taslak senaryoda yuvarlak içine almış olduğu ifade aklına geldi. Onların gerçeği sessizlikte saklıydı, birbirlerine söylemiş oldukları şeylerin öteki seslerinde değil. Dan konuşmak istediğini biliyordu, dalmaküzere kıyıda duran bir adam gibiydi: Bunu açık etmek için, Jane de bunu hissetmeliydi, o da bilmeliydi ama hayati bir şey Dan'i bunu söylemekten alıkoyuyordu. Jane'den duyduğu kuşku, kendisinden duyduğu kuşku, reddedilme korkusu ve verilecek tepkiden duyulan korku. Birden Jane başını biraz Dan'e doğru eğip gülümsedi.</p>

  <p class="calibre1">"Bugün yapacağım iyiliğin tadını kaçırıyorsun."</p>

  <p class="calibre1">Dan sessiz kalmakta haklıymış.</p>

  <p class="calibre1">"Neymiş o?"</p>

  <p class="calibre1">"Seni neşelendirmek."</p>

  <p class="calibre1">"Bir yerde yaşadığım son günlerden nefret ediyorum."</p>

  <p class="calibre1">"Ama yine gelmeyecek misin ileride?"</p>

  <p class="calibre1">"Şüpheli. Her neyse. Mükemmel yolculuk arkadaşımı özleyeceğim."</p>

  <p class="calibre1">Jane yine gülümsedi, böyle bir methiye Dan'in kendine iftira etmesi kadar gerçeklik temelinden yoksunmuşçasına. Jane saatine baktı ve bir kez daha, Dan'in hem gözleme dayanarak hem teslimiyetle fark ettiği gibi, olağan bir karşıtlığı göstermek için bu kusursuzluk lafını etti: "Akşam yemeğinden önce banyo yapıp saçlarımı yıkamam lazım. Üstüm başım toz içinde<sup class="calibre6">1</sup>'</p>

  <p class="calibre1">"Evet, benim de."</p>

  <p class="calibre1">Ama Dan oturduğu yerden kımıldamadı, başı önde suya bakıyordu. )ane bir an Dan'e dikkatle baktı, sonra bu sefer şefkat ve arkadaşlıktan ziyade başka bir şeye niyet etmese de teşvik etmek için mi, anlayıştan ını ya da sözsüz bir ricadan mı artık bilemiyordu, sessizce elini uzatıp 1 )an'in paltosunun yeninin altından bileğine bir çimdik attı. Dan uzanıp onun elini tutmak istemiş olsa bile Jane elini, eskiden yaptığı bir hareketle paltonun yeninden hemen çekmişti. Bu da bir tezat oluşturuyordu: Elin dokunuşu Dan'i gücendirmişti; zamanlaması, görünüşte bilmek ve hatırlamak için açığa vurulandan daha fazla şey ise Dan'i etkilemişti. Ayağa kalktılar ve yeniden merdivenleri tırmandılar. Jane, Lübnan'ın ne kadar soğuk olabileceğini merak ediyordu. Jane'in bunu sorarken aslında bunun buradaki son günleri olduğunu kast etmediğini biliyordu ama o zamandan beri Dan'in işittiği tek şey öteki seslerdi. Hayattaki uzlaşmaları neredeyse fiziksel bir şekilde, siğiller gibi göze görünür hale gelmişti. Artık Dan tam olarak ne olduğunu ya da ne yaptığını bilmiyordu.</p>

  <p class="calibre1">Ama otele geri döndüklerinde odasında yalnızken sonunda bu ergenlik oyunlarıyla telaşlarını bırakması gerektiğine karar verdi. Bu, Dan'in aslında ne istediğini bilmediğini gösteriyordu. Dan, tuhaf bir şekilde, Jane'in ne düşündüğünü daha iyi biliyordu ve bu hiç umut vaat etmiyordu. Dan zaten çok fazla şeyi açık etmişti, birbirlerinin ruh hallerini ve niyetlerini eskiden olduğı gibi çabucak okumaları, bu çürümeyi başlatmışsa da onları birbirlerine daha da yakınlaştırmada bariz bir şekilde başarısız olması bunu sona erdirmişti. Jane, Dan'in bir iki kez lafı nereye getirmek istediğini biliyor olmalıydı ki konuyu sürdürmemişti. Dan karara suyun üzerindeki merdivenlerde oturdukları sırada varmış ama bu anın geçmesine göz yummuştu. Hatta kendini, bütün bunları, uygun bir dille kıskandırarak ve de güldürerek Jenny'ye anlatırken görüyordu. Nihayet Dan de çözümler bulabiliyordu.</p>

  <p class="calibre1">Sonra Jane aşağı inip barda onunla buluştuğunda Dan, gemi seyahatinin ilk günlerindeki çok daha sakin benliğine dönmüştü. Jane ise Dan'in yenilgiyi kabul etmesini teyit edermişçesine daha rahat görünüyordu. Akşam yemeği yediler ve yeniden kişilik tahlili ve ruh çözümlemesi konusuna dönmelerine yol açacak herhangi bir sözden özenle kaçındılar; sonra kahve içmek için Eski Çağlayan'a, bahçenin üzerindeki terasın yanında uzun bir salona geri döndüler. Normalde orada çok az müşteri olurdu ama Dan'le Jane masalarına oturur oturmaz neredeyse bütün masalar dolmaya başlamıştı. Yemek salonunda görmüş oldukları yüzleri gördüler, Ruslar, bir toplantıya geliyorlarmış gibiydi. Sonra üzerinde eski moda bir gece elbisesi olan, kalın çıplak kolları şaşılacak derecede narin ellerle buluşan, tıknaz orta yaşlı bir hanımefendi salonun bir ucunda duran kuyruklu piyanoya doğru gitti. Bir adam piyanonun kapağını açmasına yardım etti. Kadın, bir formaliteye gerek duymaksızın hemen piyanoyu çalmaya başladı ama seslerin bir anda kesilmesi, etraflarındaki insanların sandalyelerinin yönünü piyanonun olduğu tarafa çevirmesiyle Dan'le Jane ellerinde olmadan doğaçlama bir konsere davetsiz katılmış olduklarını fark ettiler. Kadın, bir Chopin mazurkasıyla başladı. Dan'in müzik konusunda pratik bir bilgisi yoktu ama kadın belli ki ya yetenekli bir amatör ya da tatildeki profesyonel bir piyanistti. İlk parça sona erdiğinde etraftaki masalardan ihtiyatlı bir alkış geldi, Dan de Jane'in ne düşündüğünü anlamak için ona şöyle bir baktı. Jane dudaklarını birbirine bastırdı, çok hoşuna gitmişti. Daha çok irtsan, Doğu Avrupalılar ve Ruslar, mühendisler ve eşleri Mısırlı meslektaşları olabilecek bir iki kişi, salonun sonunda toplanmaya başladı. Ayakta durmaları gerekiyordu, çünkü diğer masaların etrafındaki sandalyeler doluydu. Piyanist bir mazurka daha çaldı. Parça bitince, alkışı uzatmak için, piyanonun kapağını kaldırmasına yardım eden adam gelip Rusça bir şeyler söyledi, herhalde piyanistin çaldığı parçanın adını ve sırada hangi parçanın olduğunu duyuruyordu.</p>

  <p class="calibre1">Dan, "Biraz <span class="calibre3">de trop</span> olduğumuzu düşünüyorum."</p>

  <p class="calibre1">"Biliyorum. Tekrar müzik dinlemek çok hoş."</p>

  <p class="calibre1">"Terastan da kulak kabartıp dinleyebiliriz belki?"</p>

  <p class="calibre1">"Tabii."</p>

  <p class="calibre1">Bunun üzerine hemen kalkıp salondan çıktılar, Dan kapının yanında ayakta duran bir çifte onların boşalttığı masaya oturmaları için işaret etti.</p>

  <p class="calibre1">"Gidip bir palto alayım."</p>

  <p class="calibre1">"Tamam. Ben debize iki konyak getireyim."</p>

  <p class="calibre1">Dan gidip iki konyak aldı, sonra kadehlerle terasa çıkıp bir dizi pencere kafesinin önünden geçip piyanoya en yakın pencereye kadar yürüdü. Orada bir masa vardı, pencere de açıktı. Gece, nehrin baygın kokusu, yıldızlar ve içerideki gizli aydınlatmalı lambalar, korkuluklu terasın altında egzotik bir yeşilliğe yansıyordu. Jane göründü, kara bir figür kah içeride kah dışarıda pencere kafeslerinden yansıyan ışıkta Dan'e doğru geliyordu. İçerideki kadın yine Chopin çalıyordu.</p>

  <p class="calibre1">"Sana da soğuk gelmedi mi?"</p>

  <p class="calibre1">"Yo. Bu akşam hava daha ılık sanki."</p>

  <p class="calibre1">Jane, Dan'in yanına oturdu.</p>

  <p class="calibre1">"İyi çalıyor mu?"</p>

  <p class="calibre1">"Şu hoş Rus tarzı. Sanırım Richter dinleyerek yetişmiş."</p>

  <p class="calibre1">Dan'le Jane kadının piyano çalışını dinlediler. Chopin'den bir parça daha çaldıktan sonra bir Mozart sonatı çaldı. Bir alkış koptu, kısa bir ara, mırıltı sesleri, sonra bir sessizlik ve Rusça konuşan adamın sesi.</p>

  <p class="calibre1">içerideki kadın Bach çalmaya başladı. Dan sorgulayan gözlerle Jane'e baktı, Jane gülümsedi.</p>

  <p class="calibre1">"Goldberg. istersen muafsın."</p>

  <p class="calibre1">"Hayır. Dinlemek istiyorum. Yıllardır dinlememiştim."</p>

  <p class="calibre1">Afrika çöllerinde oturmuş, kusursuz barok karmaşıklığında, çok ince planlanmış, çok Avrupai ölümsüz sesi dinliyorlardı. Bir süre sonra Dan'in aklına gece, yıldızlar geldi. Aşağıda, masanın önünde, üç adım uzakta, bir heykel, balmumundan insan heykelleri, çalınmayan çalgılar gibi cansız duran çifti gördü ve gitgide bunlar Dan'in ruhunu ele geçiriyordu hem müzik hem de müzik dışında, bir azat edilmişlik duygusu, yalanlardan kurtuluş, buna akşam yemeğinden önce Dan'in kendisine söylemiş olduğu yalan da dahildi. Dan'i özellikle etkileyen müzik de değildi, aslında Bach'ı hiç sevmemesine rağmen parçanın başka dillerle, sözcüklerin yanı sıra anlam sistemleriyle derin bir sırdaşlık kurmasıydı; Jane'le kendisinin arasına giren şeyin sözcükler, dilbilimsel kipler olduğu inancı yok oldu gitti. Ne söylediklerinin ardında her iki tarafta da bir kimlik, birbirinden farklı iki kipin zamanla aynı şekli alması, aynı anahtar, sözle ifade etmenin ötesinde binlerce şey yatıyordu. Nedense birdenbire, Dan'in aklına uzak geçmişinden bir gece, belki de yüzünün Aziz Simeon'un yattığı yere doğru uzanan Nil'e doğru bakıyor olması yüzünden, Langland'ın meşhur imgesi geldi: Arazinin üzerindeki kule, "Hakikat panzehirdir", iki varlığın olduğu kendi uzun yokuşlarındaki bir hakikat. Bu sahip olmayı istemek değildi, karısına düşkünlük, insanın hep uzanıp tutacağı bir el olduğunu bilmeyi istemekti ve gecenin içinde, beraber çıkacakları diğer yolculuğun hayaliydi. Jane aynı zamanda, çok eşlilik ve zinaya adanmış bir yaşamdan kurtuluşun simgesi gibiydi, çağdaş bir köylünün nihai ödülüydü sanki. Dan birden, hayatında ilk defa Eros'la Agape arasındaki gerçek farkı görüyordu ya da hissediyordu.</p>

  <p class="calibre1">Ama bu ona şartların verdiği özgürlükten değil, bunun içinde var olan yanlış ve savsaklamadan özgürlük duygusundan daha az duygulu geldi. Şu eski Kierkegaardçı öğrencilik günlerinin bir anlık imgesi açısından, adım atabilmek ve karanlık korkusunu yenerek attığın adımın ödülünü almak. Adım atmamak çok büyük bir budalalık ve korkaklık olurdu; insan hiçliğe adım atıp düşse, bir adım geri atması gerektiğini fark etmek için bir adım atsa bile.</p>

  <p class="calibre1">Bunun çok ağır bir uyarlaması geldi, öyle görünüyordu ya da içinde oynandığı bir şeylere gebe bir tavır, tereddüt etmek, ertelemek, sessizliğe gömülmek öyle gösteriyordu. Bu, Dan'e diğerlerinden soyutlanmış, gizlemiş olduğu şeylerin simgeleri ya da bütün varlıkların içinde, belki de kendi varlığının farkında bile olmamak gibi görünüyordu. Zihinsel olarak bu duygu içinde kalmaya devam etti hem bu duygu bittikten sonra hem de sonsuza kadar.</p>

  <p class="calibre1">İçeriden daha uzun bir alkış koptu, bir iki nida, sonra Slav mırıltı sesleri.</p>

  <p class="calibre1">Dan, "Bu çeşitleme sonuna yaklaştı. insanlar onda neden duygu eksikliği olduğunu düşünürler bilmem" dedi.</p>

  <p class="calibre1">"Evet. Bu kadar ağırdan alındığını hiç duymadım. Ama yakışmış "</p>

  <p class="calibre1">"Yıldızlar sayesinde."</p>

  <p class="calibre1">"Ne güzeller değil mi?"</p>

  <p class="calibre1">Jane sanki o ana kadar fark etmemiş gibi başını kaldırıp yıldızlara baktı. Dan son anda bir zayıflık ya da kararsızlık hissetti. Belki Jane sözüne devam edip başka bir şey söylemiş olsaydı... Ama söylemedi, sanki hâlâ müziği dinliyormuşçasına, birkaç dakika daha sessizlikte müziği yaşamak istiyordu.</p>

  <p class="calibre1">Dan tereddüt etti, çekilmez bir şekilde, gözleri görmeden bahçeye bakar halde, sonra adımını attı.</p>

  <p class="calibre1">"Jane, bugünü de sayarsak dörtgün sonra yollarımız ayrılmış olacak. Bu seni hiç üzüyor mu?"</p>

  <p class="calibre1">"Üzeceğini biliyorsun. Çok keyifliydi."</p>

  <p class="calibre1">"Ben ondan bahsetmiyorum."</p>

  <p class="calibre1">Sessizlik. Jane hemen anladı ve hiçbir şey söylemedi.</p>

  <p class="calibre1">Dan masaya, boş konyak kadehine baktı. "Şu son iki üç gündür bunun beni çok üzeceğinin daha iyi farkına vardım. En azından bundan şüphelenmişsindir."</p>

  <p class="calibre1">Jane bir duraksama yaşadı, tam olarak az önceki şu müzik eserlerinden birini dinledikleri sıradaki gibi değil,- mantıkla ilham arasına, geleneksel gelişmeyle içgüdüsel duygu arasına sıkışmış bir varlık. Ama zaten Jane'in gerçeği açığa vuran bu sessizlikte ne söyleyeceğini biliyordu ve bu onu biraz teselli ediyordu.</p>

  <p class="calibre1">"Sana çok büyük bir sevgi duyuyorum, Dan."</p>

  <p class="calibre1">"Ama bilinen sevgiden öte bir anlamı yok mu?"</p>

  <p class="calibre1">Jane'den cevap yine vahim bir şekilde ağırdan alarak geldi sözcükleri dikkatli seçme ihtiyacı yüzünden.</p>

  <p class="calibre1">“Aynı zamanda gerçek anlamda bir barışma duygusu içindeyim.” Jane, "Sana ifade edebildiğimden de fazla" diye ekledi.</p>

  <p class="calibre1">"Şu müzik. Aramızdaki bu soğukluğun saçmalığını hissetmeme sebep oldu. Şu yukarıdaki soğuk mesafe varken. Affedersin, bu çok malum ama..." Jane susuyordu, kısmen katılıyormuş gibi ya da yine ne söyleyeceğini bilmediğinden. Şüphelenmiş olabilirdi ama yine de şaşırmıştı. Dan "Bunun olacağı hiç aklıma gelmezdi. Lütfen, sana bir oyun oynamışım gibi hissetme" dedi.</p>

  <p class="calibre1">Dan göz ucuyla bakınca Jane'in başını iki yana salladığını gördü. "Ben sana oyun oynamışım gibi hissediyorum."</p>

  <p class="calibre1">"Nasıl?"</p>

  <p class="calibre1">"Şu son haftada en iyi tavrımı takındım."</p>

  <p class="calibre1">"Buna hen izin verdim."</p>

  <p class="calibre1">"Sen izin veremezsin. Çünkü bunun altında ne yattığını bilmiyorsun <sup class="calibre6">11</sup></p>

  <p class="calibre1">"Peki, benimle mi ilgili?"</p>

  <p class="calibre1">Jane, "Sınırsız arkadaşlık" diye mırıldandı.</p>

  <p class="calibre1">"Senin bana daha yakın olmanı istiyorum. Sadece o değil." Dan, Jane'in olduğu yöne doğru hafifçe dönerek yan yan gülümsedi. "Bir keresinde bunu bana sen yapmıştın. Şimdi sıra bende." Bir süre sonra Dan, "Bu tam bir sürpriz olamaz. Dün akşam beni neyin üzdüğünü biliyorsun."</p>

  <p class="calibre1">"Üzüldüğünü biliyordum."</p>

  <p class="calibre1">"Pek çok konu üzerinde anlaşamadığımızı biliyorum. Entelektüel ve siyasi olarak. Sen bunu başka bir şeyi gizlemek için kullandığın zaman. Anlaştığımız nokta bu <sup class="calibre6">11</sup> Dan tereddüt etti. "Ben bunu ima ettiğimde, çok uzun zaman önce Oxford'da o günün öldüğünü düşünüyordum gerçekten. Ama o günü unutamam. Şimdi yine sürekli aklıma gelip duruyor. Kitchener Adası'ndaki o ilk öğleden sonrasında söylemeye çalıştığım şey buydu. Bunu o zamanlar tamamen yanlış şuurlu nedenler yüzünden yaptığımızı biliyorum. Lakin bunun içindeki bir şey yanlış değildi. Daha tam anlamıyla yeni fark ettim bunu "</p>

  <p class="calibre1">Jane kibarca, "Seni incitmeyi hiç istemem, Dan" dedi.</p>

  <p class="calibre1">"Bunu bu şekilde düşünmem yanlış mı?"</p>

  <p class="calibre1">"O zamanki bizlerle şimdiki bizlerin, şimdiki benin aynı olduğunu sanman yanlış "</p>

  <p class="calibre1">"Yani?"</p>

  <p class="calibre1">"Verecek çok az şeyim var."</p>

  <p class="calibre1">"O çıkış kapalı. Hüküm verecek kişi de sen değilsin." Böyle bir kesinlik Jane'i suskunlaştırmıştı; birkaç dakikalığına Dan'i de. Bu Jane'in ilk tepkisinin beklenmedik bir tepki olması yüzünden değildi ama Dan olasılık gerçekleriyle yüzleşen hep iyimser olan amatör bir kumarbazın; denizin soğuk olacağını bilen ama deniz suyu kendisine önceden bildiğinden daha soğuk gelen bir yüzücünün duyduğu hayal kırıklığını yaşıyordu. Ama Dan'deki eskiden kalma, başka seçeneklerin olduğu şimdileri görme yeteneğinin faydası oluyordu. Jane şiddetle sarsılmamış, yürüyüp gitmemiş, gülmemişti; oturmuş bekliyordu.</p>

  <p class="calibre1">"Jenny McNeil meselesi mi?"</p>

  <p class="calibre1">"Buna gerçekten hüküm verecek olan kişi ben değilim."</p>

  <p class="calibre1">"Ama ben boş bir odada mı konuşuyorum? Başka birşeyhissetmiyor musun?"</p>

  <p class="calibre1">"Kadınlar her türlü şeyi hissederler. O olaylara yol açan durumu atlatamayacaklarını bildiklerinden."Jane, "Ya da olaylara neden olacaklarını" diye ekledi.</p>

  <p class="calibre1">"Nell ne düşünür?"</p>

  <p class="calibre1">"Diğer onca şeyin arasında..."</p>

  <p class="calibre1">"Sanırım anlar. Hatta onaylar. Tuhaf ama öyle." Bu da sessizlikle karşılandı. "Jane, aslında hissettiğin şeyin çoğunu benden tamamen gizliyorsun. Olayları tamamen yanlış yorumlamış olabilirim. Ama son birkaç günyerine hayatımızı birlikte geçirmiş olsaydık nasıl olurdu diye sürekli hayal ediyorum ve gerçek geçmişlerimizden çok daha iyi bir şey olacakmış gibi geliyor"</p>

  <p class="calibre1">"Sanırım yanlış okuduğun şey, gerçek evlilik. Özellikle de benim gibi biriyle."</p>

  <p class="calibre1">"Senin de aramızdaki çok gerçek olan bir şeyi yanlış okuduğunu düşünüyorum. O zaman bununla yüzleşemezdik hâlâ da yüzleşemiyoruz."</p>

  <p class="calibre1">Jane tereddütlüydü, sonra daha yatıştırıcı bir ses tonuyla konuştu:</p>

  <p class="calibre1">"Dan, şu son birkaç gündür aslında önlerde saf tutuyordum. Bu kötü bir şeydir demek istemiyorum. Aktrislere bazı rollerin yakışması, dışarıdan bir gözle kendini görmene yardım etmesi gibi. Kendimi her türlü sıradan şeyle çok daha fazla yüzleşebilecek durumda hissediyorum. Altta, hâlâ buharlaşıp yok olan şey de bu."</p>

  <p class="calibre1">"Mesela?"</p>

  <p class="calibre1">"Kendinden nefret. Suçluluk. Öfke. İsimlendiremediğim şeyler."</p>

  <p class="calibre1">"Benim yardımım olamaz mı, peki?"</p>

  <p class="calibre1">"Yardımın oldu. Çok fazla."</p>

  <p class="calibre1">"O halde neden yardımcı olmaya devam etmeme izin verilmiyor?"</p>

  <p class="calibre1">Geçici bir suskunluk daha oldu.</p>

  <p class="calibre1">"Çünkü duygu beslediğim birinin üzerine bütün bunları yıkmaya hakkım yok. Tabii ki o günü unutmadım, Oxford'da geçirdiğimiz onca ayı."</p>

  <p class="calibre1">"Ama her şey bir başka kişiyle yaşanmıştı."</p>

  <p class="calibre1">"Sen de başka biriydin."</p>

  <p class="calibre1">"Sadece arkadaşlık beslediğin biri mi?"</p>

  <p class="calibre1">"Daha fazlasını hissetme iznimin olmadığı biri."</p>

  <p class="calibre1">"Bu kaçamak bir cevap."</p>

  <p class="calibre1">Daha uzun bir sessizlik, içe çekilen bir nefes gibi; köşeye sıkışmışlık.</p>

  <p class="calibre1">"Ayrıca normal kadınsı duygularım da var Dan. Şayet bu..."</p>

  <p class="calibre1">"Tek engel ise mi?"</p>

  <p class="calibre1">"Keşke kafam daha az karışık olsaydı."</p>

  <p class="calibre1">"Kafanı daha fazla karıştırdığım imasından hoşlanmıyorum.".</p>

  <p class="calibre1">"Öyle demek istemedim."</p>

  <p class="calibre1">"isteyeceğim son şey, senin canının istediği şekilde yaşamanı engellemek. Nasıl olursa, nerede olursa olsun. Öğretmen olman. Aktif bir Marksist olman. Her ne olursa. Yalnızca birlikte yaşamayı deneyelim istiyorum. iyi ya da kötü."</p>

  <p class="calibre1">"Bunun daha iyi olacağına dair hiç güven duymuyorsan bunu yapamazsın." Jane, Dan bu söylediğine karşı çıkamadan sözüne devam etti. "Her şey bir yana, benim yaşımda biriyle."</p>

  <p class="calibre1">"Dürüst davranmıyorsun. Gemideki adamların yarısının senin hakkında ne düşündüğünü gayet iyi biliyorsun."</p>

  <p class="calibre1">"Senin arkadaşın gibi birinin yanında mı?"</p>

  <p class="calibre1">"Ben böyle bir ' kıyas yapmıyorum. Ne zamandan beri kadınlar yalnızlığa ihtiyaç duyuyor?"</p>

  <p class="calibre1">Dan, Jane'in ilerisinde çıplak ayaklı Nübyeli hizmetkârlardan birinin bir an terasa çıktığını, onlara doğru baktığını gördü. Adam servis yapayım mı diye sormasa da Dan onu oradan uzaklaştırmak için elini iki yana salladı. Dan elini neye salladığını görmek için şöyle bir baktı, adam sanki Jane'in yardım istediğini sezmişti. Adam gecikmeli olarak Jane'e bir konyak daha ister misiniz diye sordu.</p>

  <p class="calibre1">"Hayır teşekkürler."</p>

  <p class="calibre1">Ama Jane başka bir şey söylemedi. Garson içeri geri döndü. Nehrin üzerine çöken karanlıkta yukarılarından gelen, aralarındaki durgunluğun içine işleyen üç heceli cılız bir kuş sesi vardı.</p>

  <p class="calibre1">Dan duygusuz bir ses tonuyla "Özel efektler" dedi.</p>

  <p class="calibre1">"Neydi o?"</p>

  <p class="calibre1">"Kum çulluğu. Kendine yaşayacak daha sıcak bir yer arıyor" Dan neredeyse, "Zavallı aptal" diye eklemede bulunacaktı. Jane başı önde masaya bakıyordu, konuşmaktan, kalkıp gitmekten, herhangi bir şey yapmaktan çok korkuyordu sanki. Yüzü gölgede kalıyordu ama içeriden gelen ışık parmaklığın kıyısından, pencere kafeslerinden geçerek saçındaki gümüş tokaya yansıyordu. Dan bunda bir uysallık gördü. "Galiba bu hep bizimle olan, aramızda olan üçüncü şahısla ilgili."</p>

  <p class="calibre1">"Anthony mi?''</p>

  <p class="calibre1">"Bizim tanıdık ortak hayaletimiz"</p>

  <p class="calibre1">"O da mı bizimle buluşuyor?"</p>

  <p class="calibre1">"Kirişin, ana destek kirişiyle buluşması gibi. Birbirlerine hiç dokunmadıklarına emin ol."</p>

  <p class="calibre1">"Ama bu bana dokundu, Dan."</p>

  <p class="calibre1">Dan uzaklara doğru karanlığa baktı. "içinden öyle gelmiyor mu?"</p>

  <p class="calibre1">"Şu son birkaç yılda fazladan uyku hapı almış olmam gerektiği zamanlarda birkaç kez içimden öyle geldi. Bir süreç vardı. Peter'in kapağı Harvard'a atmasından hemen sonra. Bunu yapmamak için tek iyi nedenin Anthony açısından bir tür zafer anlamına gelebileceğini düşündüğüm sırada. Bu yaptığımı savunmuyorum. Ama içimden öyle geldi."</p>

  <p class="calibre1">"Ama ya o konudaki içgüdün yanlışsa..."</p>

  <p class="calibre1">Jane elleri paltosunun cebinde, omuzlarını kamburlaştırmış, başı önde oturuyordu.</p>

  <p class="calibre1">"Hayatımda yalnız üç adam oldu, onlardan biri de sensin. Uç ilişkinin de ürünü, başka bir şey değil, daha fazla acı oldu. ikimizin ilişkisinde, senin çektiğin acı. Son maceram ise bana acı verdi. Anthony'yle galiba berabere kaldık. Hatanın bende olduğuna ihtimal veremiyorum."</p>

  <p class="calibre1">"İlişkimizde sen acı çekmedin mi peki?"</p>

  <p class="calibre1">"Tabii ki çektim. O sıralarda."</p>

  <p class="calibre1">"ilişkimize asla bir şans tanımadık." Jane bir şey söylemedi. "Ama neden bu konuda duyduğun suçluluğu böyle saçma bir şekilde devam ettirmek zorunda olduğunu anlayamıyorum yalnızca. Neden kendinden nefret etmek, benim hâlâ olabileceğini hissettiğim şeyden daha önemli olsun?"</p>

  <p class="calibre1">"Bu kendinden nefret etmek değil, daha ziyade kendinden şüphe etmek. Elimde değil. Şayet bu özgürce alınmış bir kararla ilgili bir mesele olsaydı.." Jane sözünü yarıda kesti.</p>

  <p class="calibre1">"Olsaydı ne olurdu?"</p>

  <p class="calibre1">"Galiba o zaman bile, vazgeçmeyecek kadar bencil olan, çok daha genç bir Jane'in kurduğu bir hayal gibi görünecekti. Gerçekte ise öğretmenlikten, iyilik olsun diye ve kendini meşgul etmek için küçük basit planlar yapmaktan bahseden ve içten içe neredeyse bahseder bahsetmez bunları uygulayacak yeteneği olup olmadığından şüphe eden orta yaşlı bir kadın olunca ..."</p>

  <p class="calibre1">"Neden bu şüpheler aramızda paylaşılıp yaşanmasın?"</p>

  <p class="calibre1">Dan gittikçe hayal kırıklığına kapılıyordu, sanki aslında aralarında bir pencere camı varmış gibi ama kırılmayan bir cam.</p>

  <p class="calibre1">"Bunun seninle bir ilgisi yok. Bana inan. Senin çok kibar ve anlayışlı bir adam olduğunu biliyorum .. ." Ardından Jane, "Birine ihtiyacım olursa, o kişi yeni tanıştığım biri olur ve muhtemelen hiç de tatlı-ve kibar olamaz. Beni bunlardan uzaklaştıracak ve eski dünyamı tamamen ardımda bıraktıracak biri. Beni yine geçmişin tam ortasına getirip oturtacak biri değil" dedi.</p>

  <p class="calibre1">"Böyle bir saçmalığı ciddiye almayacak kadar uzun süre sürgünde yaşadım. Eski dünyaları ardında bırakamazsın. Bu mümkün değil."</p>

  <p class="calibre1">"Nasıl biri olduğumu savunmaya çalışmıyorum."</p>

  <p class="calibre1">"O halde sadece aksilik ediyorsun."</p>

  <p class="calibre1">"Kulağa öyle geldiğini biliyorum " Jane, "Öyleyim" diye ekledi.</p>

  <p class="calibre1">Dan beynini yoklayıp bir gedik bulmaya çabaladı, duvarda bir kapı.</p>

  <p class="calibre1">"Harici şeylere katılarak kaçmaya çalıştın ve bu işe yaramadı. Ben ise denemedim bile. Bu da işe yaramadı. Bu bizi düşündüğünden de daha çok yakınlaştırıyor." Dan bekleyip sonra sözüne devam etti, "Benim sözde başarım hakkında, sanki aramızda bir fark yaratacakmış gibi konuşamazsın. Bugün öğleden sonra kibarca bunu kast ettiğini biliyorum ama bu aşağılayıcı, Jane. Eskiden ikimizin de inandığı her şey için aşağılayıcı ve hâlâ kendi çapımızda inanmaya çalıştığımız her şey için. Bunu bu şekilde kınadığımda, tamam, bu ayrıcalıklı bir kötümserlik. Ama zeki dünyanın olduğum kişi olarak beni nasıl yargıladığını biliyorum, senin de aynı şekilde <sup class="calibre6">11</sup> Dan konuşmasına ara verdi Jane'in konuşup konuşmayacağını görmek için ama Jane konuşmadı. "Sürekli tamamen değişmişsin gibi konuşuyorsun. Her zaman en çok sevdiğim küçücük bir yanının hiç değişmediğini anlatamam sana. intihardan sonra Oxford'da o gece sende sevdiğim o yanın birden belirdi. Gemi seyahatinde bizimle beraberdi. Şimdi de burada." Dan, Jane'e bir kere daha gülümseyebildi. "Aslında dünyadaki başka hiç kimseyle bu şekilde yapamam " Dan, "Çünkü hiç kimsenin anlamayacağını biliyorum" diye ekledi. Jane hâlâ başı önde masaya bakıyordu. Dan yine susup bekledi, Jane yine konuşmayı reddetti. "Bu sana hiçbir şey ifade etmiyor mu?"</p>

  <p class="calibre1">"Bana daha fazla suçluluk hissedeceğimi ifade ediyor."</p>

  <p class="calibre1">"Buna sebep olmak niyetinde değildim."</p>

  <p class="calibre1">Yine sessizlik çöktü. Jane'in cevabında birşey gizliydi, düşünceli bir serzeniş iması, Dan'in onu affetmesi için; ingilizce'de karşılığı olmayan bir şey, ona karşı sabırlı olması için samimi bir rica.</p>

  <p class="calibre1">"Senin çok fazla özgürlüğün vardı, Dan. Tam ben oradan çıkmaya çalışırken hapishaneye girmeyi seçiyorsun."</p>

  <p class="calibre1">"Canım, özgürlüğüm beni getirip çölün ortasına bıraktı. Anlarsın. Bu Kitchener Adası'na giden yol değil."</p>

  <p class="calibre1">"İkimizin de aslında hiçyaşayamadığı yer. Maalesef."</p>

  <p class="calibre1">"O halde bütün romantik saçmalıkları ayıkla. Ama neden hapishane olsun ki?"</p>

  <p class="calibre1">"Çünkü aşk bir hapishanedir."</p>

  <p class="calibre1">Dan karanlıkta gülümsedi. "Yani aşktan daha az şey hissediyor olsaydım, bu teklif daha mı makul olurdu?"</p>

  <p class="calibre1">"Ben senin hayal ettiğin kadar bile bağımsız değilim. Bu yüzden i'limde kalan çok az şeye sarılmak zorunda hissediyorum kendimi."</p>

  <p class="calibre1">Dan arkasına yaslandı, kollarını kavuşturdu. "Bazen kiliseyi gerçeklen terk edip etmediğini merak ediyorum."</p>

  <p class="calibre1">"Niye söylüyorsun bunu?"</p>

  <p class="calibre1">"İyi amellere giden bir yol olarak nefsinden feragat etme ve evlenmeme yemini mi?"</p>

  <p class="calibre1">"Asıl diğer yol nefsinden feragat etmekmiş gibi geliyordu." Jane uygun sözcükleri arıyordu, buldu. "Eğer ihtiyacım olan tek şey gözlerimi kapatıp kendimi güvende hissedeceğim bir yer olsaydı..."</p>

  <p class="calibre1">"Ama betimlemen yanlış, Tanrı aşkına. Senden istediğim son şey gözlerini kapatman. Şövalyenin genç kız kadar ıstırap çektiğini unutmuşa benziyorsun." Dan, Jane'in suskunluğunun, onaylamadığı anlamına geldiğini biliyordu, belki en hoşgörüsüz olduğu yer burasıydı. Dan yine öne doğru eğildi. "Benim gibi adamlar her zaman seks ve kandıracak yeni kadınlar bulabilir. Sende ihtiyacım olan şey, senin içinde olan hir şey, aramızda, böyle ne yaşayıp ne yaşamamayı, ne sevmeyi ne de sevmemeyi imkânsızlaştıran bir şey. Bu zekânın bir işlevi değil, Jane. Jcnny McNeil kullanıldığını biliyor, onun neslindeki herzeki kız kadar, hu konuda nesnel ve açık. Beni nasıl gördüğü konusunda çok acımasız hir dürüstlüğü var. Ama yine de kullanılmasına izin veriyor. Bu beni ilginç bir deneyimin içine sokuyor. Senin yeni dinin açısından onun olduğu kadar ikimiz de birbirimizi maddeleştiriyoruz. Kurgudaki karakterler oluyoruz. Birbirimize bütünsel olarak nasıl bakacağımızı unutuyoruz. O yüzden boşluğu doldurmak için roller uyduruyoruz, oyunlar oynuyoruz. Seninle yeniden bir araya geliyorum, birden bütün bunları görüyorum, baştan beri neyin yanlış olduğunu, neden beni bunlardan kurtarabilecek tek kadının sen olduğunu." Dan kısa bir süre sözüne ara verdi. "Senin olur demeni beklemiyordum aslında. Ama şu son birkaç gündür ikimizin de başka birinin -başka bir şeyin- köleleri gibi davrandığımızı hissediyorum. Bütün bunlar geçmiş beklentilerimizde hep yanlışmış gibi davranıyoruz. Aslında ne düşündüğümüzü söylemiyoruz. Aslında gerçek benliklerimizi araştırmıyoruz. Ben sadece ikimize de bir şans vereyim istedim. Her şey bundan ibaret."</p>

  <p class="calibre1">Jane donup kalmış gibi oturuyordu ve o sırada fiziksel olarak da soğuktan ürperdi. Dan'in sözleri de buz kesmiş bir bedenden geliyordu sanki. Dan, Jane'e şöyle bir baktı ve Jane oturuş şekliyle, elleri hâlâ ceplerindeydi, hem inatçı hem de savunmasızmış gibi görünmeyi başarıyordu. Dan bir süre sustu, sonra birden ayağa kalkıp masanın etrafını dolaştı ve Jane'in yanına gidip ellerini uzattı.</p>

  <p class="calibre1">"Hadi. Senin her iki anlamda da buz keserek ölmene sebep olmadan."</p>

  <p class="calibre1">Jane yavaşça ellerini ceplerinden çıkardı, Dan'in onu tutup ayağa kaldırmasına izin verdi ama sonra orada bir süre durmalarına neden oldu. Dan'e yüzünü göstermiyordu.</p>

  <p class="calibre1">"Keşke açıklayabilsem."</p>

  <p class="calibre1">"Sorun değil."</p>

  <p class="calibre1">"Bunun seninle ilgisi yok. Benimle ilgili."</p>

  <p class="calibre1">Jane ellerini Dan'in ellerinin üzerine bastırdı vebirsüre daha öylece ayakta dikildiler. Sonra Jane ellerini çekip tekrar ceplerine soktu. Geri dönüp otelin girişindeki kapılara doğru yürüdüler. içeriden gelen ışığa varmadan hemen önce Jane durdu ve bu konuşmanın başlamasından beri ilk defa doğrudan Dan'in gözlerinin içine baktı.</p>

  <p class="calibre1">"Dan, yarın uçakla doğruca Roma'ya gitsem daha iyi olmaz mı?"</p>

  <p class="calibre1">Dan gülümsedi. "Seni asla affetmememi istiyorsan git."</p>

  <p class="calibre1">Jane gülümsemeden Dan'in gözlerini inceledi, sonra başını önüne eğdi, ikna olmamıştı.</p>

  <p class="calibre1">Dan, "Her neyse. Bu Assadlara haksızlık olur. Bütün hazırlıkları yapmışlar madem" dedi.</p>

  <p class="calibre1">"Ama..."</p>

  <p class="calibre1">"Galiba biri sınırsız arkadaşlık konusunda bir şeyler söylüyordu."</p>

  <p class="calibre1">Jane sonunda, gönülsüzce olsa da kabullenerek başını önüne eğdi. Dan, Jane'e doğru bir adım attı, ellerini Jane'in omuzlarına koydu ve hâlâ önüne eğmiş olduğu başını öptü.</p>

  <p class="calibre1">"Sen yukarı çık. Ben bir içki içmek istiyorum. Bir tanecik. Yalnız "</p>

  <p class="calibre1">"Sana bardaki bütün içkileri ısmarlamam gerekiyormuş gibi hissediyorum kendimi."</p>

  <p class="calibre1">"Şimdi boş konuşuyorsun işte. Hadi yukarı."</p>

  <p class="calibre1">Jane gitti ama kapılara varınca biran arkasını dönüp yarı karanlıklar içinde ayakta duran Dan'in olduğu yere baktı. Bu bir şüphe bakışıydı, sanki hâlâ onun ertesi gün uçağa atlayıp Roma'ya gitmemesini Dan'in gerçekten isteyip istemediğini sormak istiyordu ve paradoksal olarak da birazcık bir çocuğun yatağa gönderilmesi gibi haksız bir şekilde oradan uzaklaştırılmış hissediyordu. Sonra Jane kapılardan geçip içeri girdi. Dan terasın kıyısındaki parmaklıklara yönelip kısa bir süre orada ayakta durdu, Jane'in oda anahtarını isteyip ortadan kaybolmasına yetecek kadar bir süre. Dan aslında içki içmek istemiyordu, sırf odalarının dışında, heybetli pirinç saksıların ve aspidistra çiçeklerinin olduğu koridorda</p>

  <p class="calibre1">Jane'e iyi geceler deme mahcubiyetinden kaçınmaktı niyeti. Dan sanki omuzlarından bir yük kalkmışçasına tuhaf bir şekilde kendini sakin, hemen hemen yatışmış hissediyordu. Söylenmiş bitmişti ve aralarında bir şey onun ya da Eliot'ın ortak tanıdık hayaleti olmasa da ortadan kalkmıştı.</p>

  <p class="calibre1">Bir iki dakika sonra yukarı odasına çıktı ve kendini ertesi sabah için valizlerini toplamaya zorladı. Hiçbirşey olmamıştı, her şey bir rüyaydı, tasarlanmış bir sahne. Ama Dan'in içinde bir şey kapının tıklatılmasını, orada öylece dikilmesini, sözcüklere gerek olmayacak bir çözüm bekliyordu; eldeki zamanın kısalığının gerçekliğin inatçı yavaşlığını geçtiği bir senaryodaki gibi ama artık bundan da korkuyordu, bunun yanlış ve fazla kolay olacağını biliyordu.</p>

  <p class="calibre1">Dan tuhaf bir duygu karmaşası yaşıyordu, duygusal matematik bilgisiyle çözemeyeceği kadar karmaşık bir denklem gibi. Reddedilmenin verdiği dargınlık, en azından engelin görünüşte fiziksel olmamasının verdiği küçük teselli. Bunun konu dışı olması. Jane'in ret cevabını sanki Dan'e bir tür kibarlık yapıyormuş gibi sunmasının gülünçlüğü, hem Dan hem de kendisiyle ilgili önyargılı düşüncelerinin korkunç şekilde sabit olması. Dan'in gittikçe büyüyen fiziksel arzusu. Jane'in acemice, uçağa atlayıp doğrudan Roma'ya gitmeyi önermesi. Birbirlerinden ne kadar uzak kaldıkları, aslında ne kadar yakın oldukları, Jenny, Caro... Dan pes etti. Belki böyle olması daha iyiydi, aralarında bir sır kalması, ertelenen bir olasılık.</p>

  <p class="calibre1">Karanlıkta, yatakta, şu ana rahminin ebedi karanlığına yeniden girişte, Dan bir iki dakika sırtüstü uzanıp tavanı seyretti. Sonra kendi kendine bitkin bir halde gülümsedi, bir tür metafizik bir gülümseme, gizil varlığın gerçek varlıkla barışması. Biri hayatta kalacaktı: İngiliz olmak. Birinin varlığının en derindeki kökleri. Kişi alay konusu olan biri olsa bile ve karanlıkta terra firma'dan muz kabuğuna doğru büyük bir adım atsa da nihayetinde her şeyin bir komedya olduğunu biliyordu.</p>

  <p class="calibre1"><span class="calibre2">KUZEY</span></p>

  <p class="calibre1"></p>

  <p class="calibre1">Dan şafak vakti, gereğinden çok daha erken bir saatte uyandı. Yatağında, panjurlardan sızan yeşil ışıkta yeniden uykuya dalmaya uğraşarak bir süre öylece uzandı, otelin sessizliğinde. Ama hemen önceki gece yapmış olduğu şey geldi aklına. Artık lanetli bir adamın ıstırabından başka bir şey hissetmiyordu. Önlerinde uzun bir gün vardı, yolculuk, her şeyi geride bırakış. Tatilden sonra evde, papaz evindeki son sabaha uyandığındaki eski hazin bir anı geldi aklına: Millie halasının bir önceki gün özenle ütülediği ve o sırada sandalyenin üzerinde duran, giyilmeyi bekleyen eski okul formasının temsil etmiş olduğu her şey.</p>

  <p class="calibre1">Sonunda Dan yataktan kalkıp panjurları ve pencereleri açtı. Sert bir hava vardı, güneş henüz tam olarak doğmamıştı. Müthiş bir sükûnet, tek ses uzaktaki martıların denizden Kitchener Adası'na doğru uçarken ara sıra attıkları gürültülü çığlıklar. Thorncombe'dayken Dan ilkbaharın sonlarında ve yaz mevsiminde, günün bu saatlerini hep sevmişti: son yıldızlar, ilk yeşil ışık, kuşların engelle karşılaşmayan ötüşleri, geceye batmış serinlik, tazelik, insanın dünyayı kirletmesinden önceki doğanın bozulmamış hâkimiyeti. Dan şimdi bunun, Mısırlı eşdeğerinin önünde dikiliyordu: yeşillik kokusu, su, Nil manzarası. Aşağıda, otelin bahçesinin bir yerinde, kıyıda, bir ötleğen tatlı tatlı, üreme mevsimindeki gibi değil de başka türlü bir ötüşle "şakıyordu". Dan'in tanımadığı bazı türler kendi kendilerine konuşuyormuş ve flüt çalıyormuş gibi sesler çıkarıyorlardı. Sisli, asil, görünmez şakımalar, görünüşte Dan'in kendisinin hissetmediği bir gönül hoşluğuyla doluydu: gıpta edilecek kadar öyle kalabilmek. Dan boynunu dışarı uzatıp aşağı, önceki gece oturmuş oldukları terasa. baktı. Hatta sağındaki masayı bile görebiliyordu. iki sandalye masanın altına itilmişti, iki konyak kadehi hâlâ kaldırılmayı bekliyordu.</p>

  <p class="calibre1">Bir iki dakika sonra güneşin ilk ışıkları parlak bir gökyüzünde, nehrin ötesindeki daha yüksek kayalıkların tepelerine vuruyordu, günün hareketsiz kalamayan altın renkli sınırı. Otelin diğer tarafından çıkan erkenci bir araba şehre yöneliyor. İki adam, Dan'in ayakta dikildiği yerin aşağısından kürek çekerek geçiyor. Balıkçılar. Küçük teknelerinin pruvalarında ağ yığınları. Zamanın durgunluğu kaybolmuş. Her şey yine kaderin çizdiği şablonun içinde hareket halinde.</p>

  <p class="calibre1">Bir saat sonra Dan, asabi bir şekilde Jane'in kapısını çaldı. Jane içeri gelmesini söyledi, Dan içeri girdi. Jane üstünü giyinmişti, yatağın üzerindeki bir valizi kapatıyordu. Jane kapı aralığında, sanki hiçbir şey olmamış gibi biraz fazla normal bir şekilde Dan'e gülümsedi.</p>

  <p class="calibre1">"Saatim durmuş, geç mi kaldık?"</p>

  <p class="calibre1">"Yo. Aşağı kahvaltıya iniyordum da.<sup class="calibre6">11</sup></p>

  <p class="calibre1">"Geri kalanını bırakacağım. Bir dakika bile sürmez."</p>

  <p class="calibre1">Jane pantolon ve koyu yeşil polo yaka bir kazak giymişti. Dönüp sadece koluna asmak için bir sandalyenin üzerinde duran tayyörünün ceketine uzandı, sonra durdu, tuhaf bir şekilde düzmece bir duygusallıkla, sanki bir şeyler değişmemiş gibi davranmaması gerektiğini söylermiş gibi ellerini önünde kavuşturdu, ceketi iki elinin arasından sarkıyordu; başı önde, hafif bir pişmanlık pozu.</p>

  <p class="calibre1">"Affedildim mi?''</p>

  <p class="calibre1">"Hayır."</p>

  <p class="calibre1">Jane, Dan'e baktı, o da zorla gülümsedi. Jane yatağa doğru bakmaya devam etti, cezası kolay kolay affedilmeyecekmiş gibi. Yatağın etrafından dolaştı fakat Dan'e yaklaşınca yine durdu,- yeni sözler söylemeyi bekliyormuş gibi görünüyordu ama daha önce kendisinin kullanmış olduğu basit sözleri buldu ancak.</p>

  <p class="calibre1">"Sorun sen değilsin, Dan."</p>

  <p class="calibre1">"İkimiz de değiliz. Başka iki kişi."</p>

  <p class="calibre1">Jane uzunca bir süre Dan'in yüzünü inceledi, Dan'e belli belirsiz şüpheli bir gülümsemeyle karşılık verdi, sonra üzerine giymek için ceketini yukarı kaldırdı. Dan ceketi alıp giymesi için Jane'e tuttu, Jane arkasını dönerek ceketi giydi ama Dan bir süre ellerini Jane'in omuzlarından çekmedi, bu yüzden Jane olduğu yerden kıpırdayamadı.</p>

  <p class="calibre1">"Şu anda kendimi nasıl hissettiğimi biliyorsun. Bu konuyu bir daha açmayacağım. Söz veriyorum. En azından kazanmış olduklarımızı devam ettirelim."</p>

  <p class="calibre1">Jane bir süre hareketsiz durdu, sonra bir elini yukarı kaldırıp sol omzunun üzerinde duran Dan'in elini sıktı.</p>

  <p class="calibre1">"Dün gece kendimi öyle kötü hissettim ki. Cinsiyetimde nefret ettiğim şey de bu."</p>

  <p class="calibre1">"Anladım . "</p>

  <p class="calibre1">Jane elini çekti ama olduğu yerden kımıldamadı.</p>

  <p class="calibre1">"Keşke biz..."</p>

  <p class="calibre1">"Biliyorum. Daha geç doğsaydık." Jane'in omuzlarını sıktı, sonra ellerini çekti. "Tüdmür? Sonra serbest kalacağız."</p>

  <p class="calibre1">Çok küçük bir tereddüt oldu, sonra Jane uysal bir şekilde başını önüne eğdi.</p>

  <p class="calibre1">Dört saat sonra bir Ilyushin arabayla Kahire'ye doğru iniyorlardı. Dan'in ruh hali feci halde değişmişti. Konuşmuş ve bir iki şeye de gülümsemiş olmalarına rağmen, tıpkı daha önce olduğu gibi bu, Dan'e gittikçe nafile bir davranış gibi geliyordu; maskelerinin ardında her zaman olduğundan daha mesafeliydiler. Daha yirmi dört saat önce birbirlerine daha yakındılar; dün, elmayı bilmeden önceki Cennet gibiydi sanki. Doğrudan gözlerinin önünde olan şeylerle ilgili sözlerle sınırlanmış konuşmaları, başka her şeyin kederli, tehlikeli, yasak olduğunu gösteriyordu. Verdiği söze rağmen Dan birkaç kez söylemek istediği şeyleri bastırmak zorunda kalmıştı. Gururun faydası oldu. Dan şimdi Jane'in içten içe bu sefil yolculuğun bitmesini, Dan'den kurtulmayı, uçuşu doğrudan Roma'ya giden uçakla değiştirmeyi arzuluyor olduğunu zannetmeye başladı.</p>

  <p class="calibre1">Öğleni biraz geçe oraya vardılar. Assad onları karşılamak üzere oradaydı. Saat beşe kadar Beyrut'a kalkan uçak yoktu ve hep beraber bir öğle yemeği yemek, Mouski'de son birkaç alışveriş yapmak konusunda anlaştılar. Assad'ın orada bulunması Dan'i rahatsız etse de, öngördüğünden daha büyük bir rahatlama sağladı. Jane'le Kıpti daha önceden kurulmuş bir ilişkiyi, birazcık flört havasını bulduklarına memnun görünüyorlardı ya da aşırı hassas ruh hali yüzünden Dan'e öyle geliyordu. Assad'ın gülümsemeleri ve Jane'inkilerden daha koyu kahverengi gözleri sadece Jane'e yönelmişti, kulaklarıysa Dan'in sorularına. Jane kibar davranmaktan başka bir şey yapmıyordu. Dan'in, bu davranış karşısında kıskançlık duymaktan başka bir şeye hakkı yoktu. Alain'a göre, bütün hali vakti yerinde Mısırlılar, kültürel anlamdaki geleneksel Müslüman çok eşliliğine uzak olsalar da kendilerinden daha genç kadınlarla beraber oluyorlardı. Dan de Kıpti'de böyle bir hava seziyordu, her iki dünyadan da en iyisine sahip olduğu sosyal olarak düzenlenmiş rahat bir mukavele. Aydın ve zeki Lübnanlı karısı (Assad, karısından Fransızca yazılmış olan Lübnan'ın güzel yerlerini gösteren bir <span class="calibre3">ad hoc</span> rehber getirmişti), sekreterleri ve de yerel küçük yıldızlar. Dan, Assad'da kendini görüyordu, diğer bir deyişle gerçek rahatsızlığının bununla bir ilgisi olduğunu biliyordu: Jane'in de Assad'a bakınca Dan'i gördüğü duygusuna kapılması.</p>

  <p class="calibre1">Bunun aynı zamanda aşkın hapishaneyle bir tutulmasıyla da bir ilgisi vardı. Dan en çok da bunun üzerine uzun uzun düşünmüştü, bunun insafsızlığı gözleri önündeydi.</p>

  <p class="calibre1">Jane bu öğle yemeğinden, Assad'la yapılan sohbetten, keyif alabilirdi sırf Dan yanında olduğu için, sırf Dan yüzünden burada bulunduğu için. Kendisine şoven erkek diyordu ama kendini suçlaması kişisel inancından değil liberal gelenekten kaynaklanıyordu. Dan, Herr Profesör'ün Almanların ve ingilizlerin özgürlük düşünceleri konusunda söylemiş olduğu şeyleri hatırladı. Aşk bir hapishane olabilirdi ancak aşk aynı zamanda engin bir özgürlüktü.</p>

  <p class="calibre1">Uçakla Beyrut'a yapılan yolculuk fenaydı. Uçak Mekke hacılarıyla doluydu, havada sürekli ters akıntı, dışarıdaki değişmez bulutlar, kusan insanlar, pilot kabininin gizemli sessizliği... Dan bile, kendisi deneyimli bir uçak yolcusu olsa da endişeleniyordu. Jane'in hatırına bunu gizliyordu. Her zamanki gibi, biri gazete başlıklarını görüyordu. O kişinin olmadığı bir geleceği, ölümle sonuçlanan bir yarım kalmışlığı, bu noktada ölmenin acı ironisini. Dan, Jane'in elini tutmasının yerine geçecek birbirinden kötü uçak yolculuğu hikâyeleri uyduruyordu.</p>

  <p class="calibre1">Nihayet Beyrut'a vardıklarında, yağan şiddetli yağmurdan, asfalt yol ışıkların altında ıslak ıslak parlıyordu. Hava da daha soğuktu, ülkesindeki kışa daha yakın bir soğuk. Şehrin doğulu veya Afrikalı olmaktan ziyade Avrupai olması ikisini de şaşırttı. Işıklar, şıkır şıkır aydınlatılmış oteller ve apartman daireleri, trafik. Görünüşe göre her iki arabadan biri Mercedes, zenginlik her yerde. Mısır'ın pisliğine, tozuna ve yoksulluğuna ani bir özlem duydular,- salaş otellerine, verimsizliğine, kadim insanlığına. Kalacakları otel bütün ülkeleri aynılaştıran otellerdendi ama her şeyin daha çok uluslararası iş dünyasına uygın bir tarzı vardı. Dan, Assad'ın baldızına telefon etti; her şey ayarlanmıştı. Arabaları ve ehliyetli şoförü (böyle bir nezaret altında olmadan kimsenin Suriye'ye girmesine izin verilmiyordu) ertesi sabah saat sekizde otelin önünde olacaktı. Dışarı davet edildiler ama Dan teklifi geri çevirdi, Jane'e danışmaksızın ya da ona söylemeden. Akşam yemeğinden önce tekrar buluştuklarında söyledi bunu Jane'e.</p>

  <p class="calibre1">Sonrasında denize bakan göz alıcı sokaklarda vitrinlere bakarak yürüdüler. O sırada Dan kendini korkunç halde kederli hissediyordu, Jane'den ziyade —belki Dan'e öyle geliyordu- Aswan'da kazanmış olduğu bakış açısındaki her şeyi kaybetmiş olmasının verdiği bir duygu yüzünden. Bu duygu kendini inatla, Jane'in söylemiş olduğu şeye rağmen, Kitchener Adası'yla ilişkilendiriyordu: zamanın dışında yeşil bir yer, bir ana rahmi, her şeyin gizil olarak geleceğe ait olduğu ve Jane'le onun arasında eriyormuş gibi göründüğü yer. Dan bunu çok geç görmüş ve terk etmişti. Şimdi tüketim delisi, geçici, gerçek çağdaş dünyaya geri dönmüşlerdi. Önünden geçtikleri dükkânlara bakmak için kendini zor topluyordu, yüzünün gerildiğini hissediyordu. Metafizik utanç, artık dünya kararmış ve bayağılaşmıştı, hiç komik değildi.</p>

  <p class="calibre1">Dan en eski ateşlerde yakıldığını biliyordu ama yine de bunun nereden geldiğini anlayamıyordu. Modern bilimin pratikteki tüm itibarıyla güya kontrol altına alınmış olan bir ortaçağ hıyarcıklı veba hastalığı gibi, peri masallarından, gülünç bir efsaneden alınmış çocukça bir onlar ermiş muradına hilesi. Sanki başka büyük bir efsane, yazgı, Dan'den pek çok gönül ilişkisine hiç tasalanmaksızın hesaplı bir şekilde girmiş olduğu ve zevk aldığı için intikam alıyordu. Dan yine Jenny'yi düşündü, onunla geçen ilk haftaları, ne kadar kolay, dengeli, eğlenceli, hoş bir şekilde heyecan vericiydi. Geçmişe dönüp bakınca bunlar görünüyor gibiydi. Biri hazır giyim elbiselerinin olduğu bir vitrinin önünde bir kadının yanında dikiliyor, bir şey söylemek istiyor, sana anlatmaya sözcük dağarcığımın yetmeyeceği kadar ihtiyacım var, demek istiyordu. Birisi de hesap makinesiyle oynuyor, Lübnan'daki fiyatları İngiliz sterlinine çeviriyor. Dan onun bir boşluğu, bir geri çekilişin yerini doldurmak için açıkça cicili bicili değersiz şeylere gösterdiği ilgiden esaslı şekilde nefret ediyor, yoldan gelip g‘:çen kayıtsız kimselere normal olduğunu gösterirmişçesine.</p>

  <div class="calibre10">
    <p class="calibre1"><span class="calibre2">646</span></p>

    <p class="calibre1">c®&gt;=-&lt;2j)</p>
  </div>

  <p class="calibre1">Jane bunu biliyor olmalıydı tabii ki ama bir şey söylemedi. Otele geri döndüler. Odaları yine yan yanaydı ama önceki bağlantı kapısı yoktu bu defa. Dan içki içmek istediğini, aslında içki içeceğini belirtti ve bu sefer bir şeyin bahanesi değildi bu. Dan için sakıncası yoksa Jane yorgunmuş. Dan bunun uydurulmuş bir mazeret olup olmadığını bilemiyordu. Jane sahiden yorgun görünüyordu ve anahtarla geri döndüğünde, yüzünde bir anlık bir gülümseme vardı. Gözleri bir an Dan'in gözleriyle buluştu. Bakışları hem bir inceleyiş hem de vesvese anlatıyordu, neredeyse bir hemşirenin gözleri gibi ama bu bakışların bir etki yaratamaması Dan'in içini acıtıyordu.</p>

  <p class="calibre1">Dan dosdoğru bara gitmedi, lobide gazete satılan bir kulübede sanki dışarıdaki dünya ve ilişkileri kendisini iyileştirebilecekmiş gibi ingilizce basılmış gazetelere bakınarak ayakta dikildi. Ama sadece nefret uyandırdılar. Dan keşke etrafındaki düz, plastik binayı ve içindeki her şeyi toz duman içindeki bir moloz yığınına çevirebilseydim diye diliyordu. Dan'in, bunu diledikten bir iki yıl sonra tarihin bunun farkına varacağını bildiği bir istek.</p>

  <p class="calibre1">Dan Amerikan tarzı barı buldu ve duble buzlu ama su katılmamış viskisiyle barın bir ucuna oturdu. Almanlara ya da İskandinavyalılara benzeyen siyah elbiseli iki kız diğer uçta otunıyordu. Ara sıra Dan'in olduğu yöne çevrilen bakışlar onların nasıl kızlar olduğunu gösteriyordu. Dan önündeki camdan duvar üzerindeki şişelerin dizili olduğu rafların arasından kendi yüzüne bakıyordu: asık yüzlü, vurdumduymaz, şakadan anlamaz, üzerinde okunamayan bir etiketin olduğu kilitli bir bavul. Dan de kendini yorgun hissediyordu ama yalnız fiziksel değildi; kendinden yorulmuştu, fena halde yabancılaşmıştı.</p>

  <p class="calibre1">Bu aynı zamanda o günün belirsiz şafağına da yabancılaşmaktı, yedi yüz mil ve başka bir dünya ve ebediyen kayıp bir dünya, güneye indikçe Thorncombe'un huzur ve ıssızlığına duyulan karşı konulmaz bir özlemin sonucuna uygun düşüyordu. Ricat etmek, yaraları yalamak, neyin yolunda gitmediğini bulmak, sadece Daniel Martin'de değil onun kuşağında, çağında, yüzyılında; bunun eşsiz bencilliği, yarasızlığı, yanlış amaçlara olan hazır ve nazır bağımlılığı. .. Sadece hiçliğe yapılan bir yolculuk değil, fiyatı da fahiş. Bütün düşüncesiz çaba, değersiz şeylere olan bağlılık ki bu gerçekten bir atalet, gerçek zekânın bir yedeği olarak akılsız enerji. Belki de bu hep en feci şekilde yazarlara saldırıyordu. Diğer insanlar, babasının yaptığı gibi kilisenin dogmasına, parçası oldukları kuruma sığınabiliyorlar; yarasızlığın suçluluğunu, can sıkıntısının bezginliğini, kafese tıkılmış hayvanlar gibi varlığın öylece geçip gitmesinin dehşetini paylaşabiliyorlardı.</p>

  <p class="calibre1">Sahte ayrıcalığın sonuç vermeyecek şekilde peşine düşülüyor: pahalı bir barda sadece barmene bir sözcük mırıldanmak, bedenini özgürleştirmek için dönmek zorunda kalan sus pus oturan bir kozmopolit. İki kızdan daha genç olanı sırtını Dan'e dönmüştü, bunun barın arkasındaki aynadan yansımasını görebiliyordu. Karışık Bardot sarışını saçlar, sırtı kuyruksokumu kemiğine kadar çıplak, sutyen takmadığı çok belli, ellerin yapacağı tek bir hareketle rahatlıkla elbise aşağı düşebilirdi. Dan kendini bir an şeytanın dürttüğünü hissediyordu, en eski ve en kötü benliğiyle, ait olduğu yerin bir saat gerisinde. Jane de bunu biliyordu ve belki de bu en çok korktuğu şeydi. Dan bir duble viski daha ısmarladı.</p>

  <p class="calibre1">Oyuncağı elinden alınmış şımarık bir çocuk gibi geçmişi ve şu anı onun daimi şımarıklık dışında herhangi bir duygusunu yasaklıyordu... Yoksun bırakılmış hem kapitalizm hem de sosyalizm tarafından hadım edilmiş, aidiyeti yasaklanmış. Kahramanımız, bir yanıyla kendini daha mutlu hissetmediği için nefretle reddediliyor, diğer yanıyla ise daha umutsuz olmadığı için hor görülüyordu. Bu ne bir tragedyada ne de bir komedyada, bir burjuva melodramının içinde oluyordu. Kısa süreli teat-ral eğlence, acı bir şekilde hatırladığı gibi, 1789'daki büyük dönüşüm sırasında layıkıyla unutulup üzerine sünger çekilmişti.</p>

  <p class="calibre1">Hepsinden önemlisi, Dan kararlıydı. İçinde inatla büyüyen kabullenmeyle bir bakıma özgürlüğünün Jane'le kendisi arasında olabileceklere bağlı olduğunu biliyordu. Özgürlüğünün olmasa bile, hayati yeni bir şansın, hiç olmazsa samimi bir tesellinin. Jane sonsuzluktan kopan ve yine uzakta, yine onun içinde olan radyoaktif bir parçacık gibiydi: Ardında tamir edilmez bir kusura dönecek küçük bir hasar dışında hiçbir şey bırakmadan hem kalbin hem de aklın ihtiyaç duyduğu tek iyi umudun kaybolması. Dan'in yaşamında iki misli görülüyordu. Kaderinin içinden geçen benzer dişi bir parçacığın hatırası tuhaf bir şekilde geçmişten kopup Dan'in aklına geldi: Nancy Reed. Belki de bu Dan'in duygusal yaşamını etkileyen elzem bir olaydı, bir parçacıktan ziyade ilk kristal, Dan'in yaşamında gelecekteki bütün ilişkilerini çok düzlemli özel bir biçime sokuyordu. Kayıp masumiyetin aldatıcı takibi, arayış ya da büyülenme, başından beri içlerinde kendi ölümlerini taşıyan durumların, süreçte nihai determinizmi garanti etmesi. Bunun görünüşü, gerçekten orada var olup olmadığı.</p>

  <p class="calibre1">Dan'in içinde bir şey tam da bunu algılamanın bir kristal içinde gerçekleştiğini görüyordu ya da daha sonra görecekti. Hikâye anlatma sanatındaki her şeyi derinden biçimlendiren türden bir şey. Bu olmaksızın hikâye hem içten hem de dıştan çöker. Ama o gece bu, Dan'in ne kadar kararlı olduğunun bir kanıtı gibi görünüyordu.</p>

  <p class="calibre1">Dan viskisini bitirip birden ayağa kalktı. Dışarı çıkarken yolu üzerinde olan kızların yanından geçiyordu ki yüzü Dan'e dönük olan kız yakılmamış bir sigarayla ona doğru döndü. Dan'in, barda otururken uzun çelik bir bıçak gibi saplanıp hor gören bu soğuk gri gözlerle bakıştığı belliydi; azametle yürümesine devam etti. Ama yukarıda buna tanık olanlar olsaydı, kimse onun Jane'le olan münakaşasını sonuçlandırmaya kararlı bir halde bardan çıkmış olduğunu fark edemezdi. İş bunu yapmaya gelince Dan göz ucuyla en ufak bir tereddüt yaşamadan Jane'in kapısına bakmadan yürüyüp geçti. Hemen halıyla kaplı, lüks ve insanlık dışı hücresine girip kapıyı içeriden kilitledi.</p>

  <p class="calibre1"><a id="bookmark0"></a><a href="#footnote1">1</a></p>

  <p class="calibre1"><span class="calibre2">Yunan mitolojisinde bir orman perisi ya da Apollo'nun kızlarından biri. (y.h.n.)</span></p>
</body>
</html>
