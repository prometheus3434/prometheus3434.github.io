<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1"><span class="calibre3">SAHTE ADAMLAR</span></p>

  <p class="calibre1"></p>

  <p class="calibre1"></p>

  <p class="calibre1">Gün uğursuz başladı. Buluştuğumuzda Barney çoktan lokantanın başköşesine oturtulmuştu. Eğer bunu daha önce sezmiş olsaydım, kelime etmeden hemen köşeyi dönüp dışarı çıkmam gerekirdi. Yanına yaklaştıkça yüzünde ona yakışır şekilde çarpık bir sırıtış belirdi ama gözleri başka bir şey söylüyordu. Bir satranç maçı için bir araya gelmiştik, yüzeyde çok şey feda edebilse de stratejisi maçı kaybetmek, en azından maçı berabere bitirmek için savaşmaktı. Bana hemen uyarı geldi. Açıkça gösterdiğim öfkeyi o da kullanacaktı. Oyunu <sup class="calibre6">İ</sup>ngiliz satranç taşlarıyla oynayacaktık.</p>

  <p class="calibre1">Anthony'nin ölümü en azından eleme maçlarının icabına bakmıştı. Caro'yla kısa samimiyetimizden üç gün sonra gerçekleşen intiharın haberi, ulusal gazetelerde kısaca verilmişti. Times'da kısa bir ölüm ilanı vardı ve Barney bununla ilgili her şeyi Caro'dan duymuş olacaktı. Barney'nin kamuoyundan gizlenen gerçeklerin ardında bir hikâye oldu-</p>

  <p class="calibre1"><span class="calibre2">ğunu tahmin edebilecek kadar gazetecilik bilgisi vardı ama garip bir şekilde bunu orada sorgulamıyordu. Bunun Caro'nun tavsiyesi olmasından kuşkulanıyordum. Bu buluşma benim için kâfiydi zaten, bunun nasıl bir sarsıntı olduğunu tahmin edilebilirdi. Siparişlerimizi verdik, Barney bir cin tonik daha istedi.</span></p>

  <p class="calibre1"><span class="calibre2">Barney'ye bir kez daha Caro'nun gözleriyle bakmaya gayret ettim. Yani, içeri giren diğer müşterileri birkaç defa ihtiyatlı bir şekilde selamlamak için ellerini kaldırışını, şef garsonla sohbet edişini etrafımızdaki yaşamdan sızan gider hesabını görmezden gelmeye gayret ederek izledim. Burası buluşmak için son derece gereksiz bir yermiş gibi görünüyordu. Gereksiz bir çaba. Başarılı bir "kişilik" olduğunun bana hatır-latılmasının lüzumu yoktu.</span></p>

  <p class="calibre1"><span class="calibre2">Barney sonunda konuyu açtı ama gözleri gözlüklerine bakıyordu, benim olduğum yöne doğru değil. Duvar kenarında yan yana oturuyorduk.</span></p>

  <p class="calibre1"><span class="calibre2">"Umarım sana bunu uçakta söylemediğim için kendimi ne kadar kötü hissettiğimi, Caro sana söylemiştir Dan. Açıkçası bunu nasıl söyleyeceğimi bilemedim."</span></p>

  <p class="calibre1"><span class="calibre2">"Seni bunun için suçlamıyorum."</span></p>

  <p class="calibre1"><span class="calibre2">Barney o eski çarpık gülümsemesiyle gülümsedi. "Ama suçluyorsun."</span></p>

  <p class="calibre1"><span class="calibre2">"Sen olsan suçlamaz mıydın?"</span></p>

  <p class="calibre1"><span class="calibre2">"Sanırım, evet." Sıkıntı veren bir duraksama oldu. "Ben senin en sevdiğin insanlar listesinin üst sıralarında olamadım hiç. Bunun farkındayım." Değer biçtiğimi yalanlamam için yapılan imayı duymazdan geldim. Barney ağzını bir kez daha cinle doldurdu. "Bak, Dan, neden buluşmamız gerektiği ..."</span></p>

  <p class="calibre1"><span class="calibre2">Garson sipariş verdiğim füme somon balığını getirince (Barney kilo vermeye çalıştığını söylemişti) Barney de bir an için susmak zorunda kaldı. Lokanta bizim gibi insanlarla doluymuş gibi görünüyordu. Erkekler sohbet ediyor, birkaç kadın iş konuşup pazarlık yapıyorlardı. Hemen yanımızda, benim bulunduğum tarafta bir yayıncıyla, yazarlarından birinin olduğu anlaşılıyordu. Amerika'da satışların yayınevini hüsrana uğratmasıyla ilgili konuştuklarını duydum. Bu "onların" hatasıymış, yazarın değil, yazar Atlantik'i aşan biriymiş. Yayıncının berrak sesinden, karşısında oturan kişinin yerinde olsaydı Atlantik'i aşan biri olarak tanınmayacağını çıkarıyordum ancak dolmakalem, siyah boyayı emdiği için memnun görünüyordu.</span></p>

  <p class="calibre1"><span class="calibre2">"Kategori olarak bu hiç de öyle bir ilişki değil. Caro yıllardır başıma gelen en güzel şey." Turuncu balığın üzerine limon sıkarken benzerliklerimize dikkat çektiğini düşünüyordum. "Cidden bunu kastediyorum."</span></p>

  <p class="calibre1">"Sanırım bu bir ilişki olsaydı Caro daha mutlu olurdu.”</p>

  <p class="calibre1">Bunu söyleyince Barney bir an sustu. Yandaki yayıncı da Almanya satışları için büyük umutlar besliyordu. Yemeğimi yemeye başladım. "Bu, Cara için pek adil olmaz, değil mi?''</p>

  <p class="calibre1">"Onu incitmek istemiyorum, hepsi bu. Caro bazen göründüğünden çok daha deneyimsiz."</p>

  <p class="calibre1">"Bunun farkında olmasaydım ondan bu kadar çok hoşlanmazdım.”</p>

  <p class="calibre1">"O halde ne demek istediğimi anlıyorsun."</p>

  <p class="calibre1">"Ona söyledim. Bütün her şeyi unutmak istiyor, söylesin yeter. Benim nasıl biri olduğumu biliyor, Dan.” Barney'nin fırsat kollayıp adımı suratımın ortasına taş gibi çarpmasına gücenmeye başladım. Belki de o da bunu sezmişti. "Belki de senin yaptığından daha iyi. Saman altından su yürütmeden” dedi.</p>

  <p class="calibre1">”Dostum, senin nasıl biri olduğun beni ilgilendirmiyor. Benim tek ilgilendiğim şey, Caro'ya neler olabileceği.”</p>

  <p class="calibre1">"Kötü biretki bırakmış olduğuma oldukça emin görünüyorsun."</p>

  <p class="calibre1">Şaraplar geldi, Barney sabırsızca şarabın tadına baktı. Kadehler doldurulup şişe buz kovasına yerleştirildi. Filimi oynamaya karar verdim.</p>

  <p class="calibre1">''Bildiğin gibi yakın zaman önce Caro'nun yaşlarında bir kız arkadaşım oldu. Tencere dibin kara diyebilirsin Barney. Oysa onların bizim kaşımıza gözümüze bayılmadıklarını gayet iyi biliyorum. Bunda sağlıksız olan bir şey var. En azından onlar açısından.'<sup class="calibre6">1</sup></p>

  <p class="calibre1">”Başka seçenekleri olmamasından kaynaklanamaz, değil mi?"</p>

  <p class="calibre1">”Konu bu değil.”</p>

  <p class="calibre1"><sup class="calibre6">İ</sup>kimiz dekimsenin konuştuklarımıza kulak misafiri olmasını istemediğimizden, konuşmanın bu kısmı üstü kapalı şekilde ilerledi.</p>

  <p class="calibre1">"Sağlıksız ilişkilerde usta olduğumu unutuyorsun. Hayatım böyle geçti.”</p>

  <p class="calibre1">''Evliliğin nasıldı?”</p>

  <p class="calibre1">Barney içine bir nefes çekti.</p>

  <p class="calibre1">''Sanırım bazı insanlar buna öyle diyorlar."</p>

  <p class="calibre1">Balığımı yedim. "Herhalde bir şey evliliğini canlı tutmuştur"</p>

  <p class="calibre1">"Sadizmle mazoşizmin her zamanki uygun karışımı."</p>

  <p class="calibre1">"Hadi ama!”</p>

  <p class="calibre1">Barney konuşmasına ara verdi. "Sen şanslısın, Dan. Bütün bunları kaçırdın."</p>

  <p class="calibre1">"Bütün neyi?"</p>

  <p class="calibre1">'insanın nefreti aşıp atalete geçişini. Mecazi olarak o kadar çok birbirinizin ayağına dolaşırsınız ki bu, yaşam biçimi olur." Bir şey söylemedim, Barney biraz daha dürüst bir şekilde tekrar denedi: "Çocuklar var biliyorsun. En azından karım hıncını çocuklardan çıkarmıyor. Bir pazarlık yaptık. Beni nahoş yoluma gidebilmem için kendi halime bırakmasının bedeli. Aslında şikâyetim yok."</p>

  <p class="calibre1">"Çocuklarının en küçüğü kaç yaşındaydı unuttum."</p>

  <p class="calibre1">"On iki. Henüz pek azat olmadım, demek istediğin buysa eğer." Barney gizlice beni süzdü. "Bütün bunlardan Caro'ya bahsettim. Alay konusu olabilir ama eğer bu, Margaret’ın anlaşmamızdan kaynaklanan haklarını alma yoluysa da vaat ettiğimden cayamam.'<sup class="calibre6">1</sup></p>

  <p class="calibre1">Gülünçtü. Barney, şimdi de alçak herifin teki olarak namusunu savunuyordu.</p>

  <p class="calibre1">"Caro'dan dürüst bir kadın yaratman için seninle görüşmek gibi en ufak bir arzum yok."</p>

  <p class="calibre1">"Böyle bir arzun olduğunu hayal bile edemem sevgili dostum. Ben sadece durumu açıklamaya çalışıyorum <sup class="calibre6">11</sup></p>

  <p class="calibre1">"Karın biliyor mu?"</p>

  <p class="calibre1">"Yaşamımın bu kısmı beni ilgilendirir. Anlaşmanın bir maddesi." Barney lokantanın karşı tarafına baktı, sonra arkasına dayanıp tekrar taşlarını ortaya koymaya başladı. "Oxford'da entelektüel kadınlar bana illallah dedirttiler. Sana, şansına gıpta ediyordum. Senin gibi şanslı olamadım hiç. Bir tür tepki olarak Margaret'ı beğendim. Sadece onları arzulamak yerine, aslında zeki kadınların beni sıktığını düşünüyordum. Benim ihtiyar demiryollarında çalışırdı, hatırlar mısın bilmem "</p>

  <p class="calibre1">"Hayal meyal."</p>

  <p class="calibre1">Çok iyi hatırlıyordum aslında. Barney izlemiş olduğum röportajlarından birinde hiç gereği yokken bundan bahsetmişti.</p>

  <p class="calibre1">"Bütün şu Metodist saçmalıkları. Bir kere içine girdim mi hayat boyu üzerinde damgayı taşırsın. Hoş cici kadınlar miti." Küçümsemeyle karışık zoraki burnundan soludu. "Mesajın diğer yanını anlamadım. Bunun için hoş cici adamlar da gerekiyor."</p>

  <p class="calibre1">Yemeğimi bitirip arkama yaslandım ve onunla birlikte lokantada karşımızda duran kalabalığa bakmaya başladım.</p>

  <p class="calibre1">"Caro'yu zekâsı için tercih etmiş olamazsın pek <sup class="calibre6">11</sup></p>

  <p class="calibre1">"O zamandan beri zeki kadınlarla beraber oluyorum. Zekiler o kadar." Barney sustu. "Seni gücendirmek istemem, çocuklarımızla ilgili sürekli yakındığımızı Tanrı biliyor. Caro'nun hiç de akılsız olduğunu sanmıyorum. Tamam, seni okulla ilgili hayal kırıklığına uğrattı. Ama insanları idare etmek konusunda gayet yetenekli. İnsan sarrafı. Bunu yağ çekmek için söylemiyorum."</p>

  <p class="calibre1">"Bunu duyduğuma memnun oldum."</p>

  <p class="calibre1"><span class="calibre2">Söylediğim şeyi kastetmediğim sesimden anlaşılıyordu ve Barney tekrar kısa bir süre için suskunluğa gömüldü.</span></p>

  <p class="calibre1"><span class="calibre2">"Sana söyledi mi bilmem ama başlangıçta yazıhanedeki işler boyunu aşıyordu. Ona ayakları üzerinde durması için biraz yardım etmek istedim. <sup class="calibre6">11</sup> Bir süre bekledim.</span> <span class="calibre3">"Droit-du-seigneur</span> <span class="calibre2">oyunu meraklısı olduğum için Fleet Caddesi'nde değilim. Bu öyle olmadı. Senin buna inanmanı isterim. Buna şaşırdım ayrıca. Dışarıdan bakınca nasıl göründüğünü biliyorum <sup class="calibre6">11</sup> Nasıl bir tepki verdiğimi görmek için bir an yüzüme baktı. "Böyle bir şeye hiç ihtiyacın olmadığı hissini gayet iyi anlıyorum. Ama Caro'yla ilişkimizde o bana çok şey veriyor, Dan. Umarım karşılığında ben de ona bir şeyler verebilirim. Aslında içimde ölmüş olduğunu düşündüğüm bir şeyi.”</span></p>

  <p class="calibre1"><span class="calibre2">Dover dilbalıklarımızın getirilip servis edilmesiyle Barney bir kez daha suskunlaştı.</span></p>

  <p class="calibre1"><span class="calibre2">"Bu, Caro'nun hayatını sürekli ipotek altına alma arzusu olmasın da." ”Kendin de söyledin ya, biz biraz birbirimizle aynı durumdayız. En azından bana bazı duygularını açacak kadar saygı göster. "</span></p>

  <p class="calibre1"><span class="calibre2">Barney'nin ses tonu sertleşmişti.</span></p>

  <p class="calibre1"><span class="calibre2">"Tamam, Barney.”</span></p>

  <p class="calibre1"><span class="calibre2">"Bu söz konusu değil. Caro'nun çok güzel bir kız olduğunu düşündüğümü, beni çok mutlu ettiğini ve onu incitmek istemediğimi anlata-bildiysem yeter. Onu gidip bulmadığımı, bunun aniden oluverdiğini ve de karşılıklı olduğunu "</span></p>

  <p class="calibre1"><span class="calibre2">istemsizce Barney'nin en azından, bir anda başlaması konusunda, doğruyu söylemeye çalıştığını düşünmeye başladım. Belki de Barney'de hep derinden çelişkili olan, katılaşmış kişiliğinin altında atalara ait bir şeyvardı ... Barney'nin evliliğinde, bundan çok az bahsetse de "pazarlık" ve "anlaşma" gibi sözcüklerle tarif edilenden daha önemli bir şeyler olması gerektiğini biliyordum. Aynı zamanda Barney'yle aramızda bir benzerlik vardı: Barney'nin Metodist terbiyesiyle yetiştirilmesi, benim de Ingiliz Kilisesi terbiyesiyle yetiştirilmiş olmam. Ortak isyanımız ve mantıkla aklın temizleyebileceğinden daha derinlerde varlığını sürdüren suçluluk, rahatsız edici bir duyguydu. Kendini, başka her türlü zeminde reddettiğin bir adamla aynı hücrede ve aynı suçu işlemiş olarak bulmak gibiydi. Çatalla bıçağı elime aldım.</span></p>

  <p class="calibre1"><span class="calibre2">"Bu konuyu burada kapatalım mı?''</span></p>

  <p class="calibre1"><span class="calibre2">"Caro başka bir imada bulundu mu?''</span></p>

  <p class="calibre1"><span class="calibre2">"Hayır." Dilbalığını ince ince dilimlemeye başladım.</span></p>

  <p class="calibre1"><span class="calibre2">"Buraya gelerek nezaket gösterdin. Gelmek istemediğinin farkındayım."</span></p>

  <p class="calibre1"><span class="calibre2">"Viktoryen babayı oynamak zorunda olmaktan nefret ederim. Bu bağlamda, iki misli gülünç olurdu."</span></p>

  <p class="calibre1"><span class="calibre2">"Evine dönen sevgili Eumenides!"<a id="footnote1"></a><sup class="calibre6"><a href="#bookmark0">1</a></sup></span></p>

  <p class="calibre1"><span class="calibre2">"Eğer bu şekilde ifade etmek istersen."</span></p>

  <p class="calibre1"><span class="calibre2">Barney hâlâ bir yandan sigarasını, bir yandan da şarabını içiyordu. Kendi yemeğini boş vermiş, yemek yiyişimi seyrediyordu. "Caro seni incitmekten çok korkuyor, biliyor musun?"</span></p>

  <p class="calibre1"><span class="calibre2">"O mutlu olsun da ben incinmeye razıyım. Başka türlü davranmaya hakkım yok. Ona bunu söylemeye çalıştım."</span></p>

  <p class="calibre1"><span class="calibre2">Barney'nin bu konuda konuşmaya devam etmek istediğini hissediyordum. Caro'nun, Nell ve benimle ilgili duyguları hakkında bir tartışmaya girmeliydik. Ama Barney buna izin vermeyeceğimi tahmin etmiş olabilirdi.</span></p>

  <p class="calibre1"><span class="calibre2">"Dilbalığı nasıl?"</span></p>

  <p class="calibre1"><span class="calibre2">"Mükemmel."</span></p>

  <p class="calibre1"><span class="calibre2">"iyi pişirmeye gayret ediyorlar. Özellikle bu günlerde daha da çok."</span></p>

  <p class="calibre1"><span class="calibre2">Barney de dilbalığını yemeye başladı, böylece Amerikan yemeklerinden konuşmaya başladık. Sonra Caro konusuna bir parantez açarak diğer şeylerden bahsettik. Maç gerektiği gibi berabereydi. Bu canımı sıktı. içimden, daha fazla sinirlendirilmediğime, kendimi saldırıya açık bırakmamaya bu denli kararlı oluşuma ve bir ebeveyn olarak gözlem altına alınmama sinirlendim. Kendimi Jenny'nin babasının yerine de koydum. Jenny ailenin en küçüğü çocuğu, tekne kazıntısıydı ve ebeveynlerinin (babası Cheshire'da doktordu) her ikisi de altmışlı yaşlarının başındaydılar. Aslında Jenny'yle bütün bunları hiç tartışmamıştık. Annesiyle babası beraberliğimizi biliyordu, Jenny onların açık fikirli oldukları, kendi hayatını yaşamasını istedikleri konusunda bana güvence verdi.</span></p>

  <p class="calibre1"><span class="calibre2">Birisi dışarı çıkarken bizim masanın yanında durdu. Yüzü televizyonda tanınsa da köşe yazarı olarak daha çok biliniyordu. Daha bu sabah hem markasını hem de düşüşünü hazırlayan keskin zekâsıyla yazdığı bir yazısını okumuştum. Yıllardır</span> <span class="calibre3">saeva indignatio</span> <span class="calibre2">nüfuzunun ciddiye alınması için fazlasıyla soytarılık yapmıştı. Barney beni onunla tanıştırdı. ikisinin arasında biraz iğneleyici bir ukalalık vardı. Biraz öncekinden farklı ve her nasılsa çok daha gerçekçi Barney tetikte, görev başında ve eskrim maskesini takmış haldeydi. Görünen o ki adam yakında Barney'nin programına çıkacaktı, iğneli laflar ve kaçamak</span> cevaplar esasen bununla ilgiliydi. Adam gidince Barney onun hakkında ne düşündüğümü sordu. Ben de adamı biraz boşa harcanmış bulduğumla ilgili bir şeyler söyledim. Kişisel çıkarı için davasını bir derece aşağıda olan kabiliyetine satan potansiyel bir Junius'tu.</p>

  <p class="calibre1">"Onu bu konuda sınamak istiyorum."</p>

  <p class="calibre1">"Önceden uyarmadan mı?"</p>

  <p class="calibre1">"Neden daha iyi olmadığını sordurtacak kadar iyi olduğunu biliyor." Bunu inceden inceye alaya alarak söyledi. Sonra da omuz silkti. "Her neyse, okumayı unutmuş bir kültürde kim bir Junius olabilir ki?”</p>

  <p class="calibre1">"Ama o bu işi çok da fena kıvırmadı.”</p>

  <p class="calibre1">"Ah, tabii." Barney yine yavan bir şekilde konuşuyordu. "Elimizdekilerin en iyisi."</p>

  <p class="calibre1">Gülümsedim. Onun tam da insanlara tepeden bakan şu ünlü Barney'ye yakışır şekilde davranıp davranmadığını merak ediyordum. Bütün konuştuklarımızın ve siyasetin çok ötesinde, kıskanç bir rakibinin karşısındaki kötü bir başbakan, savaş sonrası yılların tek Ingilizvari işareti değildi. İnsanların iklimden, erkeklerin de çevreden daha az etki-lenişleri, yolunda gitmeyen bir şeyin olduğunu gösteriyordu. Özellikle içeride bizimle oturan adam, o gün en fazla suçlanacak kişiymiş gibi görünüyordu. Bütün şu masalarda, bizim yaşlarımızda adamlar (tesadüfen de olsa orada daha genç ve daha yaşlı yüzler yokmuş gibi görünüyordu) dışarıdaki dünyayı satıcıların en son ihanetiyle pazarlamaya hazırlanıyorlardı.</p>

  <p class="calibre1">Dan kenara çekilmeye hakkı olmadığını biliyordu zira ticari sinema, izleyiciyi ustalıkla idare eden kitle iletişim araçlarından biri sayılmalıdır. Dan bunu düşününce bir bulantı hissetti. Oxford'da tanıdığı başka pek çok öğrenci ani gücün bütün yanılsamalarıyla emilerek bu dünyanın içine çekilmişlerdi. Şimdi de siyasetin içindeydiler, televizyondaydılar, Fleet Caddesi'ndeydiler, iletişim makinesi çarkının birer dişlisi olmuş, kariyer ve basın patronunun birinden alacağı maaş namına bütün eski inançlarını bastırmışlardı. Barney aralarında, adından söz ettirmeye devam edip geri kalanlara göre daha fazla sola kayan ve son on beş yılını Beaverbrook imparatorluğunda geçirmiş olanı... Barney, bu esnada gizliden gizliye sosyalist kalmış başka bir lisans öğrencisinden bahsetmeye geçmişti. Dan o öğrenciyi çok iyi anımsıyordu. Daha ziyade Orwellci bir görünüşü vardı,■ haşin, alaycı, ikisini de küçümseyen tuhaf bir delikanlıydı. Ona Krupskaya'nın sevgilisi derlerdi, ev sahibesinin hoşuna gitmişti. Barney bunun tren kompartımanındaki sınıf meselesi olduğunu söyledi.</p>

  <p class="calibre1"><span class="calibre2">"Fleet Caddesi'nde tutunmak istiyorsan, sana borcunu sonuna kadar ödemesi gereken tek sendika Birleşik Şizofrenler Derneği."</span></p>

  <p class="calibre1"><span class="calibre2">"Hiç öyle hissetmedim"</span></p>

  <p class="calibre1"><span class="calibre2">"Ah, o hâlâ bir mesaj ilettiğini sanıyor."</span></p>

  <p class="calibre1"><span class="calibre2">"O gazetede mi?"</span></p>

  <p class="calibre1"><span class="calibre2">"Basit. Kendini, yanında olan arkadaşlarının fark edecekleri türden küçük bir ayrıntıyla oyala, varoşların en ücra köşelerine kadar hatırlatsınlar." Barney bakışlarını bana çevirdi. "Tam bir profesyonellik. Buna burun kıvırmamalısın. Geçen sene kursa yeni başlayan acemi varoşlular için 1930'larda dostumuz Goebbels'in işinin mükemmelliğini inceleyen bir gazete biliyorum."</span></p>

  <p class="calibre1"><span class="calibre2">"Sanırım duyduklarım yeter."</span></p>

  <p class="calibre1"><span class="calibre2">"insanların gazeteyi bilgilenmek için satın aldıkları o eski tuhaf inancı yitirmemiş olabilirsin."</span></p>

  <p class="calibre1"><span class="calibre2">"Eğlence olsun diye mi alıyorlar?"</span></p>

  <p class="calibre1"><span class="calibre2">”O bile değil. Kendi kendine düşünmek gibi sıkıcı şeylerden muaf olmak için."</span></p>

  <p class="calibre1"><span class="calibre2">"Bu yüzden mi geçtin?"</span></p>

  <p class="calibre1"><span class="calibre2">"Televizyona mı? Tanrı biliyor, para için. Muhtemelen bir sonraki adam kadar üç maymunu oynayabileceğime dair yanlış bir düşünce. Olduğu yerde durduğuyla yüzleşelim. Tek yalanla iki klişe vurmak." Barney sözlerine sanki biz Caro'yla ilgili tartışırken sunmuş olduğu imgeyi geçersiz kıldığını görmüş gibi daha ciddi konuşarak devam ediyordu. "Son günlerde dürüst olmak gerekirse pek fazla seçenek yok, Dan. Küçük ekranda kendine sahip çıkamayan zavallı adamın Tanrı yardımcısı olsun. Asla zirveye çıkamaz."</span></p>

  <p class="calibre1"><span class="calibre2">Dan oturup kalmış olsa da konuşarak kahvelerini içerlerken aslında gitmek istiyordu ama aynı zamanda içten içe, ağaçların arasına saklanıp dışarıdaki dünyayı eleştiren bu eski İngiliz oyunundan zevk alıyordu. Bu ona, Jenny'nin "zaman tasarrufu sağlayan aydın kesimini" hor görmesini hatırlatmıştı. Jenny'nin baskı altında tuttuğu şiddet saf olduğu kadar biraz da komik görünmüştü gözüne ama şimdi kişisel maksadının yardımıyla kendini onun görüşünü kabul etmeye daha yakın hissediyordu. Dan, Jenny'nin bu hastalığa bulduğu tedaviye inanmasa da teşhisi desteklemeye başlıyordu. Dönemin tarihinin yazılma vakti geldiğinde, iletişim endüstrisi kesintiye gitmek zorunda kalacaktı. Britanya'da bir yerde, ulusal gerçek ve onun ulusal farkındalığı arasındaki bir oluğun önüne vahim bir şekilde set çekilmişti. insanın kontrolü dışındaki etkenler tarafından fazlasıyla teyit edildiği için, toplumun herhangi bir kesiminin suçu üzerine almasının kaçınılmaz olduğu tartışılabilirdi.</span></p>

  <p class="calibre1"><span class="calibre2">Tabii, bu setin çekilmesine izin verip buna tahammül eden seyircilerin de değiştirilmesi gerekiyordu. Gel gör ki Dan, yolu tıkayan uzmanların, yüksekten atanların, editörlerin ve röportörlerin, eleştirmenlerin, köşe yazarlarının, kukla kişiliklerin ve tavır çığırtkanlarının fışkırdıklarını düşünüyordu. Boş sözlerle bitkin imajlardan örülü devasa bir uyuştumcu yığınının üzerine çöreklenen birleşik medya mafyasıyla şahsi rekabetlerine ve kıskançlıklarına rağmen tek bir ortak azimle sistem içinde yükseltmiş oldukları itibar ve konumlarını korumak için birleştirilmişler.</span></p>

  <p class="calibre1"><span class="calibre2">Dan'inki yirminci yüzyıl çelişkileri içerisinde en bilinenlerdendi tabii ki. insanın, o hayvanın, sosyal özgürlüğün kötüye kullanılmasına duyduğu küçümsemesinin bedelini, kişisel özgürlük açısından ödemek zorunda olup bunu başaramamasının çelişkisi. Bu, "Komünist olmaktansa ölmek daha iyidir" ile "Herhangi bir özgürlük hiç özgürlük olmamasından daha iyidir" saçma önermeleri ve korku hastalığıyla uzlaşma hastalığı arasına sıkışıp kalmak gibiydi. Kişi, dünyasının kalbine yayılan kanseri hissediyor ama yine de bunu, hem kanserin kökünü kazıyacak hem de saldırıya uğrayan merkezi organın özgürlüğünü sağlayacak bir cerrahi müdahaleye yeğliyor.</span></p>

  <p class="calibre1"><span class="calibre2">Barney o sırada brendiye geçmişti. Lokanta şimdiden boşalmaya başlamıştı ama her nedense Dan yerinde oturuyor, esasen Barney'yi de biraz kışkırtıp tartışmadan kaçınarak dinliyordu. Barney yine kendi çelişkisine dönmüştü: Hiç kimsenin artık dinlemediği, hiçbir şeyin kaydedilmediği, on beş milyon seyircinin hiç kimsenin takipçisi olmadığı, unutkanlık hızının ışık hızına yaklaştığı bir dönemde aldığı mektuplar, söylenen en basit şeyleri yanlış anlayan garip insanlardandı. Hatta lafı tekrar Caro'ya getirdi. Caro'nun onu "yıllardır" gerçekten dinleyen ve anlayan tek kişi olduğunu hissettiğini, alıkların içinde dikkat çeken biri olmanın ve zor beğenenlerin hedef tahtasında olmanın bedelinin bu olduğunu söyledi.</span></p>

  <p class="calibre1"><span class="calibre2">Dan neyi söylemek istediğini biliyordu. Herkes, birden meşhur ve önemli olmak isteyince, dayanıklı türler elde edilemezdi. Belki de onlar aslında şanssız bir kuşaktı. Onlar, en büyük doğru olarak</span> <span class="calibre3">aere perennius</span> <span class="calibre2">tarihin devam eden övgüsüne hayran olmak ve haset etmek için eğitilen eski Oxford'un sonlarını yakalayabilmişlerdi sadece. Tam da asıl sonuçta olduğu gibi, toplumdaki bütün dengeleyici ahlaki ve dini değerler tarihe karışıyordu. Gerçeklik onları sürüklemişti. Belki de ister istemez geçici olana duyulan, aynı zamanda her yerde bulunan ve doymak bilmez aç gözlülükle, ilaç niyetine herhangi bir tanıtıma, şöhrete ve gelip geçici başarıya sarılmak için dünyanın üzerine çul* Lat. Pirinçten daha dayanıklı. (ç.n) lanmışlardı. Barney'nin dünyasında, böyle kalitesiz ödülleri kazanmayı daha da kolaylaştırmak ve bağışlamak için oyunun kurallarında bile şike yapılmıştı. Beş para etmez olana cazip bir hava vermeyi, gerçek insani değerlerin pervasızca kötüye kullanılmasını, gerçek başarı derecesinin herkesin ne kadar duyduğuyla yedeklenmesini eleştirebilmek için bu şikeyi gizlemeye çalışıyordu. Şimdi de acilen elitizm ve yapmacıklığı, habersiz olmayı suçlamanın yollarını açıyordu. Bu durum, kültürlerindeki bütün marazi alanları,- faydasız zorlukları, kapitalizmin kâr hırsını, plastik yapıları, televizyon dünyasını, pop dünyasını, sinema dünyasını, Fleet Caddesi'ni, akademik sirki, düşük kaliteli olanın daha düşük kaliteli tarafından fani kılınmasını istila etmişti. Dan California'da bir yerde okumuş olduğu jargonun bir parçasını düşünüyordu. Doğal sürecin allanıp pullanması. Ama bunu Barney söylemişti. Gerçek işlev eğlendirmek değil, düşünmekten muaf tutmaktı.</span></p>

  <p class="calibre1"><span class="calibre2">Barney şimdi de mesleki yaşantısının tek dürüst zamanın, Londra'ya gelmeden önce bir eyalet gazetesinde geçirmiş olduğu yıl olduğunu iddia ediyordu. Barney'nin kendisiyle ilgili bilge bir sıradanlık ile gerçek bir şöhret arasında kalmış olduğu hükmüne vardığı açıktı. Zaman, ölüm korkusu ve boşa giden bir seyahat, eski Püriten safsatanın bir parçasıdır. Yaşam bir varış yeri ve bir başarıya erişmedir yoksa maliyetine değmez. Sabun köpüğü kaybolur ve dönüp arkana baktığında yerinde yeller eser.</span></p>

  <p class="calibre1"><span class="calibre2">Dan bir kez daha Barney'nin duygudaşlığına dolaylı şekilde dil dökerek yaltaklandığını görüyordu. Dan'e, bir yolunu bulup Barney'nin fark etmesine izin vermesinden daha başarılı bir şekilde, kendi hayal kırıklıklarını itiraf ettirilmeye çalışılıyordu. İkisinin durumu, Dan'in kabul etmiş olduğundan çok daha fazla anlamda birbirine benziyordu ama sonunda Covent Garden'ın işlek kaldırımında, lokantanın önünde ayakta durmuş birbirleriyle tokalaşırken kendisi de buna çok şaşırmıştı. Onunki pek öyle yadigar bir tokalaşma değildi. Dan hiçbir zaman Barney'den hoşlanmayacak, Caro meselesinde onu asla affetmeyecekti fakat birden kendini ondan nefret edemeyecek kadar ihtiyar hissetti. Tam dönüp taksiye binecekken aklına Thorncombe'la ilgili bir anısı geldi: Bir akşam, tarlalardan birinde rastladığı tavşankırandan ölen bir tavşanı düşündü. Tavşana nasıl da bakıp yürüyüp gitmişti. Dan, en yakın kapının parmaklıklarında tavşanın kafatasını paramparça etmesi gerektiğini biliyordu ama ya birisi bu hastalığa yakalanırsa ne olacaktı?</span></p>

  <p class="calibre1"><span class="calibre2">Günün geri kalanıyla akşamı dairesinde tek başına geçirdi. Caro, Barney'yle birlikte bürodan doğruca bir galaya gidecekti. Dan bir süre Kitchener senaryosu üzerinde çalıştı ama senaryoya yüreğini katamı-yordu çünkü öğlen yemeğinde başlayan ruhsal çöküntüsü halen sürüyordu. Jenny'yi aramayı çok istese de saat farkı Dan'i telefon etmekten alıkoyuyordu ve aslında Jenny'yle, Barney hakkında tartışmak istemediğini de biliyordu. Yine konuşmuşlardı, Cara da orada ne olduğunu biliyordu. Oxford'da bulunan Jane'e telefon etmeyi düşündü ama bu saatte orada da pek hoş karşılanmayacağını biliyor ya da bundan şüpheleniyordu. Dan çalışamıyor, kitap okuyamıyor, televizyonun karşısına geçemiyordu. Böylece daireyi satıp satmamaya karar vermeye çalışarak amaçsızca evin içinde dolandı durdu. Belki de Nell haklıydı, bu evde insanı uzaklaştırıp yabancılaştıran ve biraz yüzüstü bırakan hep düşmanca bir şey vardı. Ayrıca Cara'nun yakında evden ayrılacak olması, evi elde tutmak için son iyi nedendi ve bu bile artık bitmişti. Kimse beni sevmiyor, kimse beni istemiyor diye düşündü.</span></p>

  <p class="calibre1"><span class="calibre2">Dan gece yarısına kadar bekledi ancak Cara gelmedi. Kısa bir süre sonra Dan günü kayıplar hanesine (çok yanlış bir şekilde, mademki biyolojik olarak kararlı, özünde değersiz hissediyorsun, en azından sakınmak için çok fazla gayret sarf eden kültürünün çehresine bakman lazımdı) yazılan bir gün olarak kapattı ve gidip yattı.</span></p>

  <p class="calibre1"><span class="calibre2">GERÇEK EVLAT</span></p>

  <p class="calibre1"></p>

  <p class="calibre1"><span class="calibre2">Caro geceliği içinde kapıda belirdi. Ben kahvaltımı bitirmiştim bile. Bana yan suçlu, yarı çekingen bir gülümsemeyle bakıp bu sefer engelden atlamak istemedi. Kendine kahve almaya gitti. Ona oyunu sordum, az önce Times'da oyunla ilgili lakayt bir eleştiri okumuştum.</span> <span class="calibre3">When We Dead Awaken*</span> <span class="calibre2">[Biz Ölüler Uyanınca] adlı oyun Shakespeare' in Tempest'ına [Fırtına] kederli, buruk bir Norveçli cevabıydı.</span></p>

  <p class="calibre1"><span class="calibre2">"Hoşuma gitti. Eğlenceliydi." Caro kuşkuyla sırıttığımı gördü. "Akşam, oyun değil."</span></p>

  <p class="calibre1"><span class="calibre2">"Bernard mı?"</span></p>

  <p class="calibre1"><span class="calibre2">"O, prodüksiyonun çokyutturmaca olduğunu düşünüyordu."</span></p>

  <p class="calibre1"><span class="calibre3">"Times</span> <span class="calibre2">da öyle söylüyor."</span></p>

  <p class="calibre1"><span class="calibre2">"Sahi mi? Aslında Barney'yie oyun arasında birer içki içtik."</span></p>

  <p class="calibre1"><span class="calibre2">* Ibsen'in bir oyunu. (y.h.n.)</span></p>

  <p class="calibre1"><span class="calibre2">Bu sefer, Caro'ya dar görüşlü olduğumu ve geçmişte onu benim dünyamın sahte cazibelerinden koruma kararlılığımın başka bir şeye, gayet doğal bir şekilde geçmesine neden olduğunu göremeyecek kadar aptal olduğunu hissettirmemek için gülümsememi bastırdım. Caro elinde kahve fincanıyla gelip karşıma oturdu ve engeli atlayıp geçti.</span></p>

  <p class="calibre1"><span class="calibre2">"Aslında buraya dövüşmek için gelmediğimizi düşünüyorum."</span></p>

  <p class="calibre1"><span class="calibre2">"Hepimiz çok medeniyiz."</span></p>

  <p class="calibre1"><span class="calibre2">"Barney sana minnettar kalmış." Caro başını önüne eğdi. "Yemekler iyi miydi?"</span></p>

  <p class="calibre1"><span class="calibre2">"Evet. Etkilendim."</span></p>

  <p class="calibre1"><span class="calibre2">"Bir masa ayarlayabilmek için onlara çirkeflik yapmak zorunda kaldım. Orası her zaman çok kalabalıktır."</span></p>

  <p class="calibre1"><span class="calibre2">Ama sonra Caro yeniden ürkekleşti, söze nasıl devam edeceğine emin değilmişçesine.</span></p>

  <p class="calibre1"><span class="calibre2">"Barney duygularımı değiştirmedi, Caro. Pes ettik... ama belki de sana söylemiştir. Sen mutlu olduğun sürece."</span></p>

  <p class="calibre1"><span class="calibre2">"Barney kendisinin çok fazla konuştuğunu söyledi."</span></p>

  <p class="calibre1"><span class="calibre2">"Yok aslında. ilginç de bir konuşmaydı."</span></p>

  <p class="calibre1"><span class="calibre2">Caro burun kıvırdı. "Gördüğüm kadarıyla seninle, Barney'yle olduğundan daha iyi geçinemeyeceğim."</span></p>

  <p class="calibre1"><span class="calibre2">"Bunda bilmediğin bir şey yok ki."</span></p>

  <p class="calibre1"><span class="calibre2">"Bahse girerim öyle."</span></p>

  <p class="calibre1"><span class="calibre2">"Gönlümden böyle geçiyor."</span></p>

  <p class="calibre1"><span class="calibre2">"Eminim dün, bütün akşamı endişelenerek geçirmişsindir."</span></p>

  <p class="calibre1"><span class="calibre2">"Evet, biraz. Ama seninle ilgili değil. Daireyle ilgili" Caro bana şüpheyle baktı. "Artık daireye ihtiyacım olur mu olmaz mı bilmiyorum. Satmayıp da daha küçük bir yer mi bulsam."</span></p>

  <p class="calibre1"><span class="calibre2">"Benim yüzümden..."</span></p>

  <p class="calibre1"><span class="calibre2">"Sebep o değil. Sanırım bir yıl ara vereceğim, Caro. Elimdeki senaryo biter bitmez. Gidip Thorncombe'da kalacağım."</span></p>

  <p class="calibre1"><span class="calibre2">"Thorncombe!" Caro başını yana eğdi. "Neler oluyor?"</span></p>

  <p class="calibre1"><span class="calibre2">"Hiçbir şey. Sadece evi elde tutma konusunda ne düşündüğünü merak ediyorum. Sen isteyene kadar başkasına da kiraya verebilirim."</span></p>

  <p class="calibre1"><span class="calibre2">Bununla birlikte Caro artık kuşku duyuyordu..</span></p>

  <p class="calibre1"><span class="calibre2">"Bu seni yüzüstü bıraktığım için olmasın sakın?"</span></p>

  <p class="calibre1"><span class="calibre2">"Saçmalama."</span></p>

  <p class="calibre1"><span class="calibre2">Caro bana kaş çatarak bir bakış fırlattı.</span></p>

  <p class="calibre1"><span class="calibre2">"Can sıkıntısından delirirsin <sup class="calibre6">11</sup> "Belki."</span></p>

  <p class="calibre1"><span class="calibre2">"Oxford'da ne oldu?"</span></p>

  <p class="calibre1"><span class="calibre2">"Bu fikri yarı ciddiyetle düşünüyordum. Oxford birazcık etkili oldu. Bernard bile birazcık etkili oldu."</span></p>

  <p class="calibre1"><span class="calibre2">"Neden Barney?"</span></p>

  <p class="calibre1"><span class="calibre2">"Ücretli izne çıkmak istemek mi? Barney'yle akademisyenlikte bunun kıskanılacak bir şey olduğu konusunda hemfikir olduk <sup class="calibre6">11</sup></span></p>

  <p class="calibre1"><span class="calibre2">"Saçma. Barney, işi olmazsa ölür."</span></p>

  <p class="calibre1"><span class="calibre2">"Hâlâ yaşama şansım varken kaçıp oraya gitmek istiyorum. Sen artık özgür ve kentli bir genç kadınsın."</span></p>

  <p class="calibre1"><span class="calibre2">Caro beni süzdü. "ima ediyorsun. Bir şeyler gizliyorsun."</span></p>

  <p class="calibre1"><span class="calibre2">"iznin olmazsa gitmem.<sup class="calibre6">1</sup>'</span></p>

  <p class="calibre1"><span class="calibre2">Caro bana bakıp ayağa kalktı ve biraz daha kahve aldı, sonra kendine ekmek kızartmaya karar verdi. Ekmeği keserken bir taraftan da konuşuyordu:</span></p>

  <p class="calibre1"><span class="calibre2">"Jenny McNeil sana nasıl tahammül ediyor bilmiyorum."</span></p>

  <p class="calibre1"><span class="calibre2">"O da bazen tahammül edemiyor."</span></p>

  <p class="calibre1"><span class="calibre2">Caro ekmek dilimini ekmek kızartma makinesine koydu.</span></p>

  <p class="calibre1"><span class="calibre2">"Sibirya'nın dışında yaşama konusunda kendini açındıran bir ebeveyn yeter"</span></p>

  <p class="calibre1"><span class="calibre2">"Acındırmayacağıma söz veriyorum."</span></p>

  <p class="calibre1"><span class="calibre2">Caro mutfağı bölen tezgâha doğru' dönüp yüzünü buruşturdu. "Ne kadar tuhaf olduğunu, payına düşeni fark etmemişe benziyorsun. Korkunç başarısızlıklar yaşamış gibi yaparak etrafta dolaşıyorsun. Do^^su, geçen geceki şu oyunun aptalca olduğunu düşündüm. Aslında hiç yaşamamakla ilgili bütün her şey. Bu çok moral bozucu." Caro, ben cevap veremeden sözlerine devam etti: "Baban sana sürekli tüm yaşamının büyük bir hata olduğunu mu ima etti?"</span></p>

  <p class="calibre1"><span class="calibre2">"Hayır."</span></p>

  <p class="calibre1"><span class="calibre2">"Bak, gördün mü işte."</span></p>

  <p class="calibre1"><span class="calibre2">"Ama babamın birinci kuralı gerçekte ne hissettiğini asla söylememekti. Bunu mu yeğlerdin?"</span></p>

  <p class="calibre1"><span class="calibre2">"Tek seçenek buysa hayır." Caro başını eğip ekmek kızartma makinesine baktı. "işte, bu yüzden Jane teyzemi çok seviyorum. O, bu konuda hayatımda gerçekten bir şeyler yapmış gibi görünen tek yetişkin."</span></p>

  <p class="calibre1"><span class="calibre2">"Hangi konuda?"</span></p>

  <p class="calibre1"><span class="calibre2">Kızarmış ekmek makineden çıktı. Caro elinde kızarmış ekmekle tekrar masaya döndü.</span></p>

  <p class="calibre1"><span class="calibre2">"Ne diyordun?" Caro kızarmış ekmeği yağlıyordu, ben de marmeladı ona, masanın öbür ucuna doğru ittim. "Jane teyzem geçen gün öğle yemeği yerken senin hakkında bir şey söyledi. Kendimi sürekli senin yapmış olduğun şeyden dolayı utanmam gerekiyormuş gibi hissettirdiğinden yakındığımda bana bunu söylemişti."</span></p>

  <p class="calibre1"><span class="calibre2">"Jane ne dedi?"</span></p>

  <p class="calibre1"><span class="calibre2">"Senin hep iki ayrı insan olduğunu."</span></p>

  <p class="calibre1"><span class="calibre2">"Hepimiz en azından öyleyiz."</span></p>

  <p class="calibre1"><span class="calibre2">"Jane teyzem senin, kendini geçmişinden ve başkalarından daha fazla koparmışsın gibi göründüğünü söyledi. Hatta siz üniversiteye giderken bile böyleymiş."</span></p>

  <p class="calibre1"><span class="calibre2">"Benim muhafazakâr bir çocukluğum oldu, Cara. Ondan kurtulmam gerekiyordu."</span></p>

  <p class="calibre1"><span class="calibre2">"Sonra mezun olunca Oxford'a da aynısını yaptığını söyledi."</span></p>

  <p class="calibre1"><span class="calibre2">"Bunda pek olağandışı bir şey yok. Diğer mezunlar da öyle yaptı."</span></p>

  <p class="calibre1"><span class="calibre2">"Ardında da anneme."</span></p>

  <p class="calibre1"><span class="calibre2">"Bu da hep olan bir şey."</span></p>

  <p class="calibre1"><span class="calibre2">"Sana kötülük etmek istemiyordu."</span></p>

  <p class="calibre1"><span class="calibre2">"Eminim istememiştir."</span></p>

  <p class="calibre1"><span class="calibre2">Cara, marmeladı ekmeğin üzerine sürerken sözcükleri ararken zamanı mantıksızca harcıyordu.</span></p>

  <p class="calibre1"><span class="calibre2">"Jane teyze, senin için neden bir sorun olabileceğim konusunda fikir vermeye çalışıyordu. Diğer şeyler gibi bırakıp gidemeyeceğin bir şey."</span></p>

  <p class="calibre1"><span class="calibre2">"Canım kızım, Thorncombe'a seni terk etmek için gitmiyorum. En azından ayda bir kere oraya gelmezsen çıngar çıkarırım"</span></p>

  <p class="calibre1"><span class="calibre2">Cara ekmeğini yemeye başladı, dirsekleri masanın üzerindeydi. "Sence Jane teyze haklı mıydı?"</span></p>

  <p class="calibre1"><span class="calibre2">"Kahvaltıda bu ruhbilimsel çözümlemelerin hoşuma gidip gitmeyeceğine emin değilim."</span></p>

  <p class="calibre1"><span class="calibre2">Cara gözlerimin içine baktı.</span></p>

  <p class="calibre1"><span class="calibre2">"Lütfen."</span></p>

  <p class="calibre1"><span class="calibre2">"Seni iş hayatımın içine daha fazla dahil edebilirdim. Ama benden bu yüzden hoşlanmam istemedim hiç."</span></p>

  <p class="calibre1"><span class="calibre2">"Büyükbabamın duyguyu yasakladığını söylüyorsun ama sen..." derken Cara başını iki yana salladı.</span></p>

  <p class="calibre1"><span class="calibre2">"Ne olmuş bana?"</span></p>

  <p class="calibre1"><span class="calibre2">"Konu sürekli ben olacağıma keşke benimle kendin hakkında daha fazla konuşsan." Caro ekmeğini sağa sola salladı. "Birden bana daireyle ilgili bu meseleyi ve Thorncombe'u açtın, ben de başladığım yere geri dönmüş gibi hissediyorum kendimi. Hayatıma girip çıkan gizemli kişi ve aradığımda bulamayınca onu çok özlediğimi anlamayacakmış gibi görünen biri." Cara birden ekmeğini elinden bırakıp onu koyduğu tabağına baktı. Ellerine dizlerine koydu. "Baba, aslında senden neden Bernard'la görüşmeni istediğimi anlatmaya çalışıyorum. Neden bunu sana söylediğimi. Jane teyze söylediği şeyin benim için daha ziyade bir şok olduğunu fark etmedi. Demek istediğim, hissetmiş olduğum şey, biliyorsun. Arabada söylediğimiz şey."</span></p>

  <p class="calibre1"><span class="calibre2">"Devam et."</span></p>

  <p class="calibre1"><span class="calibre2">Caro ekmeği tekrar eline aldı, derinden bir nefes verdi. "Tam da kurtulmam gereken çok fazla geçmişimin olduğunu..."</span></p>

  <p class="calibre1"><span class="calibre2">"Elimden daha fazla yardım gelir mi?"</span></p>

  <p class="calibre1"><span class="calibre2">"Artık sana, Andrew'ya olduğumdan daha yakın hissediyorum kendimi fakat bu saçma. Onunla hâlâ daha rahat konuşabiliyorum <sup class="calibre6">11</sup> Bu söylediğini başıyla hafifçe onayladı. "Sanırım bu, onu tanıyor seni tanımıyor olmamdan kaynaklanıyor. Seni tanımadığımı hissediyorum. Sen, benim seni tanımamı istemediğin bir yerde duruyorsun."</span></p>

  <p class="calibre1"><span class="calibre2">Aramızda duran masa örtüsüne baktım. Bu, saldırı için çok tuhaf bir zaman ve yerdi. Hayır, yanlış sözcük, daha çok meşru meydan okuma için demeliydim. İçimde bir yerde bütün babaların başına gelen fizi-kötesi bir boynuzlanma duygusu vardı. Hem benden bir parça hem de genlerimin ve annesinin genlerinin ötesinde bir şey. Barney'nin Caro'ya iltifat edişi, insan sarrafı olması aklıma geldi.</span></p>

  <p class="calibre1"><span class="calibre2">"Bunun California'ya gitmemle bir ilgisi var mı?"</span></p>

  <p class="calibre1"><span class="calibre2">"Özlüyordum seni."</span></p>

  <p class="calibre1"><span class="calibre2">"Gelmek istedin mi?"</span></p>

  <p class="calibre1"><span class="calibre2">"Ben... gelmeyi düşündüm."</span></p>

  <p class="calibre1"><span class="calibre2">"Söylemen gerekirdi."</span></p>

  <p class="calibre1"><span class="calibre2">"Beni istemeyeceğini sandım."</span></p>

  <p class="calibre1"><span class="calibre2">"Annenden çekindim. Ben de bu konuda düşündüm."</span></p>

  <p class="calibre1"><span class="calibre2">"Bunun Jenny McNeil'la bir ilgisi olduğunu sandım <sup class="calibre6">11</sup></span></p>

  <p class="calibre1"><span class="calibre2">"Kesinlikle değil. Onunla orada tanıştım."</span></p>

  <p class="calibre1"><span class="calibre2">İkimiz de kafalarımızda başka senaryolar yazarak bu küçük itiraf gösterisinden sonra suskunlaştık. Ayağa kalkıp ocağın üzerindeki kahve makinesinden kahve almaya giderken Caro'nun omzuna dokunup ocağın yanında tekrar konuştum.</span></p>

  <p class="calibre1"><span class="calibre2">"Caro, büyüdükçe yaşamı daha iyi kontrol edebildiğin için onun kolaylaştığını düşünüyorsun. Ama pek çoğumuz için yaşam kolaylaşmıyor. Bu sadece tekrarlanan bir model sergiliyor ve kişinin tahmin edeceği tek şey de modelin tekrarı. Sanki doğuştan bilgisayara bağlanmış gibi. Olan bu. Bu, benimle aynı yaştaki insanların, Bernard'ın yaşındakilerin başına sık sık gelmeye başlıyor. Şu anda olduğumuz kişiler olmaktan kaçıp kaçamayacağımız sorunu." Caro bir şey demedi, ben de gidip yerime oturdum. "Benden hayatımda hiç kuşku yokmuş gibi davranmamı istiyorsun. Bunu yapabilseydim, işte, o zaman başladığımız yere dönerdik asıl. Ayrıca ben bir yazarım. Bizler geleneksel olarak bizzat teke tek ilişkileri yazma konusunda çok hünerli değiliz. Efsanevi başka insanlar için onları icat etme konusunda çok daha iyiyiz. Önümüzdeki yıl izin almak istememin bir nedeni de bütün bunları çözümlemeye çalışmak." Başımı önüme eğdim. "Belki kâğıt üzerinde. Bir romana başlamayı düşünüyorum "</span></p>

  <p class="calibre1"><span class="calibre2">"Ciddi misin?''</span></p>

  <p class="calibre1"><span class="calibre2">"Aramızda kalsın. Kimseye söyleme sakın. Bu bir emirdir."</span></p>

  <p class="calibre1"><span class="calibre2">Caro, küçük bir kızın meraklı gülümseyişiyle gülümsedi.</span></p>

  <p class="calibre1"><span class="calibre2">"Konusu ne olacak?"</span></p>

  <p class="calibre1"><span class="calibre2">"İmalar ve mecazlar."</span></p>

  <p class="calibre1"><span class="calibre2">"Yerini bulmazsa imalar neyi ifade eder ki?''</span></p>

  <p class="calibre1"><span class="calibre2">"Doğrudan söyleyemediğim her şeye."</span></p>

  <p class="calibre1"><span class="calibre2">"Neden bu kadar gizli tutuyorsun?"</span></p>

  <p class="calibre1"><span class="calibre2">"Altından kalkıp kalkamayacağımı bilmediğim için."</span></p>

  <p class="calibre1"><span class="calibre2">Caro bana azarlıyormuş taklidi yaparak baktı. "Dikdörtgen şeyler için bu kadarı fazla."</span></p>

  <p class="calibre1"><span class="calibre2">Sırıttım, Caro, sosyeteye daha fazla adım attığı günlerde bir sefer ona eziyet ettiğim alaycılığıyla dönmüştü. Bana, sesindeki suçlama tonuyla, benim neden "her şey" hakkında bu kadar "çok şey" bildiğimi sormuştu. Ben de gerçekten çok şey bilmekle, her şey hakkında azıcık bilgi sahibi olmak arasındaki farkla ilgili bir şeyler söylemiştim. Zaten bilgilerimin çoğunu, odanın duvarlarındaki raflara istiflenmiş "karton ciltle kaplı tuhaf dikdörtgen şeylerden" edindiğimi, böylesi bilginin okumayı bilen herhangi biri için, Caro'nun tersine, orada durduğunu ima etmiştim. O zamandan beri aramızda geçen konuşmalarda kitaplar, "dikdörtgen şeyler" olmuştu.</span></p>

  <p class="calibre1"><span class="calibre2">"Peki, yazarlar insan ilişkilerinde neden başarısızlar?"</span></p>

  <p class="calibre1"><span class="calibre2">"Biz çok daha az bir çabayla her zaman daha iyilerini hayal edebiliriz de ondan. İmgesel olanlar, gerçek olanlardan çok daha doyurucu olmaya başlar."</span></p>

  <p class="calibre1"><span class="calibre2">"Bu yüzden mi gerçek olanları terk etmeye çalışıyorsun?"</span></p>

  <p class="calibre1"><span class="calibre2">"Bilmiyorum, Caro. Belki de. Gözümüz açıldığında gerçek tuzak, aslında hiç yaşamadığımızı fark etmemiz değildir pek. Artık yazama-yışıınızdır. Bunu yoksun olduğun şeyden var edersin, elinde olandan değil."</span></p>

  <p class="calibre1"><span class="calibre2">Caro bir süre beni izledi, sanatla ilgili temel gerçeği ilk defa duyu-yormuş gibiydi, sonra mutfaktaki duvar saatine göz attı.</span></p>

  <p class="calibre1"><span class="calibre2">"Aman Tanrım. Gitmem lazım " Ayağa kalkıp kahvaltılıkları tezgâhın üzerine taşıdı ama sonra bana başını önüne eğerek gülümsedi. "Her şeyin ne olduğunu anlamaya çalışmanın nasıl bir şey olduğunu hatırlıyor musun?"</span></p>

  <p class="calibre1"><span class="calibre2">"Tabii ki."</span></p>

  <p class="calibre1"><span class="calibre2">"Ben baş belasıyım "</span></p>

  <p class="calibre1"><span class="calibre2">"Hayır."</span></p>

  <p class="calibre1"><span class="calibre2">"Bana kızgın değil misin?''</span></p>

  <p class="calibre1"><span class="calibre2">"Asla."</span></p>

  <p class="calibre1"><span class="calibre2">Caro duraksadı, gözlerimi yokladıktan sonra üstünü giyinmek için uzaklaştı. Ama birkaç dakika sonra oturma odasına geldi ve çalıştığım yerdeki masanın önünde durdu. Sonra tam da sevdiğim şekilde ağzını hiç açmadan, hızla öne eğilip beni yanağımdan öptü ve tekrar kapıya doğru gitti ama oraya varınca arkasını döndü.</span></p>

  <p class="calibre1"><span class="calibre2">"Öyle sıvışıp kaçtığın için ceza olarak bu gece dana yahnimden yiyeceksin."</span></p>

  <p class="calibre1"><span class="calibre2">"Dışarıdan herhangi bir şey almamı ister misin?"</span></p>

  <p class="calibre1"><span class="calibre2">Caro düşünüyordu.</span></p>

  <p class="calibre1"><span class="calibre2">"Hazım ilacı." Sırıttı. "Güvendesin aslında. Jane teyzenin tariflerinden biri bu."</span></p>

  <p class="calibre1"><span class="calibre2">Böylece Caro gitti. Dan tarifi verenin kendisi hakkındaki sakin yargısının ne olduğu düşüncesiyle baş başa kalmıştı. Bu adildi ama Dan'in kızına anlattığı şekilde bunları ona da açıklaması gerektiği fikri içine dert olmuştu. Caro'nun ima ettiği gibi bunun zarifçe söylenmiş olduğuna kuşku yoktu. Eğer Caro'nun bunu Dan'e anlatacağını fark etmiş olsaydı Jane'in bunları hiç söylemeyeceği, çok daha az kuşkuluydu, fakat diplomasi adına bir zamanlar Jane'i Katolik kilisesine sürüklemiş olan ve görünüşe bakılırsa şimdi de onu Moskova'ya giden yolun yarısına itmekle tehdit eden mutlaklar sisteminin zoraki eski cazibesini fark edebiliyordu. Bütün bunlar, aralarındaki ilk hizipleşme nedeni olmuştu. Buluştuklarında Jane'in bunu gizlediği çok açıktı ya da daha doğrusu Jane, buluşma yüzeyde daha açık ve samimi olmaya başladıkça gitgide daha fazla şey gizlemişti. Dan, bir yerlerde hâlâ sorumluluktan kaçan çekirge, Jane ise hürmetkâr karıncaydı.</span></p>

  <p class="calibre1"><span class="calibre2">Caro'nun evden çıkmasından hemen ardından Dan, zaten sanatkârane bir şekilde yazarlar hakkındaki kendi savını kısmen doğruluyordu. Jane'i davranışlarına oranla daha az düşünmesi, belli ahlaki tavırlara indirgendiğinde Dan'in, vicdan azabı çekmesinin bir simgesi olarak belki de doğasının dişil ve karakteristik bir <sup class="calibre6">i</sup>ngiliz eğilimi yansıtması yüzündendi. Dan'in, Jarıe'le Anthony'de hiçbir zaman hoşlanmadığı şeyin bir yerlerinde gizliydi bu sır: kibirlilik, tenkitçi dar görüşlülük, dar fikirli etik damar. Bütün bunların ardında, Dan'in kabullenmek zorunda kaldığı şeyin özü ve kendisinin bununla yargılanmasına izin vermesi yatıyordu. Dan, bir ana karakter, tema, zihinde bir kez daha gerçeği mecazlaştırarak kendisini gerçek yapabilecek bir şeyin gölgesini görmeye başlıyordu... Mitlerin yaratılmasıyla ilgili Dan'in, Caro'ya söyleyecek cesareti bulmasından daha zor bir gerçek. O sabah Dan, Kitchener senaryosunu ve muhtemelen yeni söylenen rahatsız edici bazı gerçekleri de bir saatliğine bir kenara iterek, tanımadığı birinin, gizemi ve karmaşıklıklarıyla tanıdığı bir çevrenin sığınağını neden terk etmesi gerektiğine dikkat çeken şeyleri bir araya getirmeye başlaması için bu konuyla ilgili bir iki sayfa harcaması pek ağır bir ihlal sayılmaz.</span></p>

  <p class="calibre1">KUTSAL VADİ</p>

  <p class="calibre1"></p>

  <p class="calibre1"><span class="calibre2">Çocukken, şu bilindik eski soruyu babama sorduğumu hatırlıyorum: "Tanrı dünyayı yarattıysa, içinde kötünün olmasına neden izin vgrdi?" Karşılığında bilindik eski cevabı almıştım: "Kişi iyiyle kötü arasında özgürce seçim yapabilsin ve sonra İsa'nın yardımıyla ahlaken kusursuz olabilsin diye." Bilmeceye verilen bu basmakalıp çözüm aslında beni tatmin etmiyordu. Belki o zamandan yetişmekte olan bir senarist, iş için yazdırılan dehşet verici uzunlukta bir senaryoyu sezmişti ve embriyo halindeki bir kinik de elbette sistemin en azından içindeki kurbanlarına neden eşit seçim hakkı için yetki ve irade vermek üzere planlanamadığını merak ediyordu.</span></p>

  <p class="calibre1"><span class="calibre2">Bu soruyu sorduğum dönemde, yaşamı sınavlar ve oyunlardaki başarı açısından görmek üzere eğitilmiş orta sınıfa mensup bir çocuktum. O zamanki İngiliz orta sınıfının dünya görüşünün diğer iki büyük ilkesinden sadece aşağılık insanların kopya çektiği ve sportmenliğin</span></p>

  <p class="calibre1"><span class="calibre2">dindarlığın yanında yer alması gerektiği budalaca bizlere aşılanmıştı. Üstelik en önemli kontroller, öğrendiğimiz derslerle oynadığımız oyunların kuralları ve yöntemlerinden çok daha insafsızcaydı. Bu bir elimize balon, diğer elimize de sivri bir iğne tutuşturuyordu. Er ya da geç birbirlerine temas edecekleri kesindi. Tabii ki temas, tüm <sup class="calibre6">İ</sup>ngiliz ve Amerikan tarihi boyunca yankılanarak sürdü, sosyal adaletsizliğin şişen göbeği ulusal aklın merkez komitesindeki yansız oyun fanatiği tarafından defalarca deşildi.</span></p>

  <p class="calibre1"><span class="calibre2">Başrahiplerin göbeği ve gizlice hizmetten ayrılanların okları... 1 960'ların başlarında sözleşmeler arasında kısa bir tatil yaparken sırf kendi zevkim için Robin Hood üzerine bir senaryo yazmaya çalıştım. Ama çoğunu uydurduğum uyarlamamı, gaddarca gerçekçi ve romantik olmayan bir tarzda yazmakla en büyük hatayı yaptım. Dikkate değer derecede anlaşılamadı, gösterdiğim hiç kimse beğenmedi. O sırada senaryonun, geçmişimle gerçek ilgisini göremedim. Isa hikâyesi dışında, gerçek anlamda her <sup class="calibre6">I</sup>ngiliz'in bütün yaşamı boyunca aklında tuttuğu bu ilk örnek olan ulusal miti, belki de tek miti, öğleden sonra kuşağındaki televizyon dizilerinin ve kahvaltı gevreği paketlerinin ve bu dünyanın Walt Disneyleri ve Errol Flynnslerinin yanına neden çerez yaptığımızı görememiştim. Bu, gizlenmek üzerine bir mit. Bundan dolayı ilk söylendiğinden ve varoluşundaki halk söylentilerinden beri gerçek önemini gizliyorduk ama bu yaratılış bile, tek bir akıldan değil de bir halktan çıkması gerçek oyunu ele veriyor. Hikâye, gerçekte aynı yaşta olan yetişkinlere değil de ebediyen çocuk kalanlara yazıldı. Ebedi gizlenme, küçümseme, sürgün, hoş mizaçlı, hor görme gereksimi duymayan bir <sup class="calibre6">I</sup>ngiliz olma hakkındaydı.</span></p>

  <p class="calibre1"><span class="calibre2">Bu, aynı zamanda genel sanatsal deneyimle, bazı <sup class="calibre6">I</sup>ngiliz ve Amerikalı romancıların ilk paragrafımdaki Tanrı ile kurdukları revaçta olan koşutluğa göre çok daha ilgilidir. Şayet Tanrı varsa, onun, hakkıyla öncelik vermeyi düşündüğü bireysel fikir ve meselenin en küçük noktalarındaki ıstırap, eşitlik ve adalete ürpertici şekilde oldukça ilgisiz kalması gerekir. Güçlendirilebilir tek ilahi koşutluk işini tamamen rastgele ilkeler üzerine kuran ve bu yüzden eseri hiç yazamayan, tamamen şansa bağlı bir sanatçıyla kurulabilir. O zaman bile bu varsayımsal Tanrı, görünüşe göre benzeşmenin işe yaramadığı, son derece karmaşık bir zar sallamaktadır.</span></p>

  <p class="calibre1"><span class="calibre2">Sıradan bir yazarın yapıtından, en azından bitmiş olan bir metinden çıkartmaya çalıştığı tek ilke, tam da bu rastgeleliliktir. Yazar tasarlar, kurgular, büyük soru işaretinin önemsiz olduğu yerle uğraşır ve her şeyi şansa bırakır. Sonunda yazar, gözden geçirilen eserini mekanizmanın</span></p>

  <p class="calibre1"><span class="calibre2">bir parçası ya da mimarın tasarladığı bir bina kadar bükülmez tasarlamak amacındadır. Tanrı'nın</span> <span class="calibre3">ex nihilo</span> <span class="calibre2">yerine, önceden var olan bellek haznesi ve deneyimden var etmesi gibi; yazar da neyin hiç olmadığı, hatta olmayacağı veya olamayacağı hakkında yazarken bile bunları yeniden düzenler ya da ifade eder.    .</span></p>

  <p class="calibre1"><span class="calibre2">Çok daha önemlisi, halihazırda var olan dünyadan başka imgesel dünyalar yaratma arzusudur. Bu arzu, ilahiyatçıların Tanrı'sının şahsen ilgilenmiyor göründüğü başka bir mesele. Bu arzu ya da gereksinim, en azından kendi deneyimimde hem dini hem de askeri anlamda inziva düşüncesiyle sıkı şekilde bağlantılıdır. Burası aynı zamanda tabya olan gizli bir yer. Benim için burada Robin Hood ya da yeşil orman miti, sosyal anlamda sadece halkın arzusunu simgelerken zihinsel olarak egemen olan bir karakteristik, elzem bir tavır, Ingiliz hayalgücünün ilk örneğini teşkil eden bir</span> <span class="calibre3">hareket</span> <span class="calibre2">(dilin kendisinde büyük sesli uyumuna benzer) olarak kabul etmek gerekir.</span></p>

  <p class="calibre1"><span class="calibre2">Bunu yine babam sayesinde farklı bir şekilde tanımlayabildim. Babamın, 1830'ların Oxford Hareketi içindeki ilahiyatla ilgili ikincil önemde başka bir (Dissent'de olduğu gibi, anlayışa değil tasvip etmemeye dayanan) merakı vardı ve Keble, Newman ve Roma'yla flört eden diğerlerine bu, çok tuhaf ve <sup class="calibre6">I</sup>ngilizvari gelmişti. Muhalefetlerinin bir parçası olan geri dönüş kuramının içteki dini gizemleri ve duyguları halktan gizleme zorunluluğu yüzünden özellikle kara leke sürüldüğünü hatırlıyorum. Babama kalırsa bu, Roma'nııı miras aldığı düzenbazlığını gösteriyordu ama "gösteri" ve "şevk"e karşı böylesi kin besleyen bir adamdan <sup class="calibre6">b</sup>unun çıkması, aslında çoğu günlük meselede hiç hoşlanmadığı bu kuramın kusursuz bir somut hali olması yüzünden ikna edici değildi. Görünüşe bakarak hüküm verenlerin yanıltıcılığı yüzünden babam, Oxford Hareketi'nin <sup class="calibre6">I</sup>ngilizliğin ta kendisi olduğunu görememişti sadece.</span></p>

  <p class="calibre1"><span class="calibre2">Bu inzivayı (ya da geri dönüşü), oyun yazarken çok daha güçlü bir şekilde deneyimledim ama bu, ara sıra yazdığım özgün senaryolarla devam etmişti ve bunun diğer insanların temalarında çok ince bir kavram olduğunu düşünüyordum. <sup class="calibre6">Ü</sup>zerinde son çalıştığım senaryoda bile konuyu işleyiş,- cüzi, akıcı ama uysal kaldığı sürece varlığını sürdürüyordu. Şikâyetçi olabilirdim ama aynı zamanda bunun pek çok açıdan eğlenceli ve tam da inzivaya çekilmeye, gizliliğe olan bu gerekli bakış yüzünden olduğunu biliyordum. <sup class="calibre6">I</sup>nsan kendini ıssız bir adaya, yeni bir gezegene ilk defa ayak basan biri gibi hissedebilirdi. Daha önce başka hiç kimse oraya gitmemişti, bununla birlikte orası sonunda dünyaya açılıverdiğinde bozulabilirdi.</span></p>

  <p class="calibre1"><span class="calibre2">Yıllar önce Avrupa yazınındaki bütün otobiyografiler içinde en büyüleyici olanlardan birinin <sup class="calibre6">I</sup>ngilizce tercümesine, şu tuhaf Fransız Restif de la Bretonne'un şaheseri, romantik otobiyografisi</span> <span class="calibre3">Monsieur Nicolas'a</span> <span class="calibre2">rastladım. Kitabın ilk bölümünde, 1740'larda ücra bir Burgonya köyünde geçen çocukluğunu betimlediği bir paragraf var, o paragraf ilk okuduğumda beni büyüledi ve o zamandan beri bu manevi inziva için bana hem bir işaret hem de anahtar verdi.</span></p>

  <p class="calibre1"><span class="calibre2">Bir gün, her zamanki çoban gelmeyince babasının onun sürüyü gütmesine izin verdiğini ve sürüyle dolaşırken köyün ardındaki tepelerde gizli bir vadiye rastladığını anlatıyor. Daha önce kimsenin buradan bahsettiğini duymamış,- orası hiç görülmedik şekilde bereketli, yeşil ve gizli bir yerdir, kuşlar, yabani tavşan, erkek karaca, çiftleşen bir çift yabani domuz ve başka hayvanlarla doludur. Hayatında ilk defa gördüğü bir ibibik, aşağı doğru uçup bir ahlat ağacında karnını doyurmaya başlar. Çocuk bu mahlukların bir bakıma dışarıdakilerden daha evcil ve büyülü olduğunu hisseder, bu yüzden girilmesi yasak bir yere girdiği duygusuna kapılır. Bunun yanında orası zihninde hemen "onun" vadisi oluverir, oraya tekrar gelir, taşlardan küçük bir anıt inşa eder, ateş üstünde yemek pişirir. Bu yeri kutsar, başka bir büyüleyici geçitte kadın-erkek diğer genç çobanların bir araya gelmesiyle, "kralların, yasaların ve yasakların gelmesinden önce insanın durumunu" düşünür. Bölgede konuşulan bir diyalekti sözcüğü kullanarak oraya</span> <span class="calibre3">la bonne vaux*</span> <span class="calibre2">ismini verir.</span></p>

  <p class="calibre1"><span class="calibre2">Restif'in ise aslında İngilizlerin gayet rahatlıkla Shoreham'daki yıllarının Samuel Palmer'ını akla getiren bir imgelemi çok esrarengiz bir şekilde önceden sezmiştir: Normal dünyanın dışında, gayet mahrem, yalıtılmış, yemyeşil, verimli, huşu uyandıran, perili, akıldan çıkmayan, gizemli ama var olan her şeyde tam bir eşitlik duygusu uyandıran büyü duygusunun hâkim olduğu bir yer. Tabii ki bu, yazında ve sanatta, Cennet Bahçesi'nin ve Arden Ormanı'nın yüceliklerinden James Hilton'ın Shangri-La'sının 1930'lardaki saçmalıklarına kadar şu ya da bu biçimde defalarca tekrarlanıyor. Gerçi bu, Restif'in hayatını, zekâsını ve hassasiyetlerini (erotizmi, şimdiyi ve geçmişi çok hassas şekilde duyumsaması ve içgüdüsel sinematik bakışı beni derinden etkiledi) keşfettiğim için, dil engeline rağmen kayıp bir anne, baba ya da ağabeyi bulmak gibi bir şeyde yazınsal ve nesnelliğin ötesine geçen şu deneyimlerden biri olabilirdi. Belki de</span> <span class="calibre3">Monsieur Nicolas</span> <span class="calibre2">Avrupa yazınında anlaşılmaz bir şekilde diğer önemli otobiyografiler arasındaki gerçek yerini bulamadığı için Fransa'nın dışında bir sır ve bu fenomen için gözde Quarlesyen simgem</span> <span class="calibre3">la bonne vaux</span> <span class="calibre2">olarak duruyor.</span></p>

  <p class="calibre1"><span class="calibre2">İşte, burası, bu kutsal vadi ve onun temsil ettiği her şey mesleğimde neden sabrımı kaybettiğimi ve daha önce sunduğum nedene oranla çok daha derin bir şekilde neden sinemanın İngilizlere karşı hiç de sabırlı olmadığını açıklıyor.</span></p>

  <p class="calibre1"><span class="calibre2">Film, tüm yüzeysel görünüşlerin yanılttığı, şu andan, kameradan ya da gerçeklikten kaçmayı böyle psikolojik bir sanat yapan kültürün aracı olamaz. Biz İngilizlerde kamera ve seyircinin bakışı, yalan söylemeye yol açar. Komedimiz ve mizahımızda sosyal ve siyasi olarak bu görüntülerinden bol bol yararlanırız ama mahrem gerçekliğimiz için başka bir yere ve tüm sözcüklerin ötesine geçeriz. Bizler sadece baş başa kalınca gerçek benliğimizi açığa vurmaya çok dikkat ettiğimiz için okunacak metninin "özel" şekli, görünen manzaranın aleniliğinden çok daha iyi hizmet etmelidir. Dahası, basılı metin, kitabın failinden kaçmaya izin verir. Bu, geçip giden ve şimdi ormanın içinde bir yerlerde olan bir hayvanın tek toynak izi, nişanıdır. O zaman bile dilin doğasının verileriyle, görünüşte doğru kavranan resim ve müzik gibi sanatlarda olduğu gibi ormanın dışından kalandan daha çok okuyucunun aklına (başka bir ormana) bırakılan bir nişandır.</span></p>

  <p class="calibre1"><span class="calibre2">Film yapımında asıl "engel"imiz, İngilizlerin herhangi bir gerçek görüntünün kameranın yakalayamayacağı şeyleri ifade etmesi gerektiğine dair olan gizli bilgimizdir. Bu gizli bilgi, manevi özden sürekli kaçış, bir şey söylerken sürekli başka bir şeyi düşünmenin fiili gerçekliğidir. Önermeye tersinden de bakılabilir: İngilizleri anlatıp da başarılı bir şekilde filme çekilebilen hiçbir roman, İngilizlerin gerçek görüntüsü değildir. Daimi engel ise görsel temsile esasen anlayış göstermeyen İngiliz aklının anlaşılması zor ve gözden kaçan doğasıdır. Kendimizi anlatan filmler çekmek ya da bir Bergman, bir Bunuel, bir Satyajit Ray çapında sanatçılar çıkarmak konusundaki şaşırtıcı yeteneksizliğimiz büyük ölçüde bundan kaynaklanıyor.</span></p>

  <p class="calibre1"><span class="calibre2">Benim her nedense sinemayla ve onun çocuğu olan televizyonla daha derin ve daha az yerel bir kavgam var. Sanatta her şey, izleyicilerinin bireysel imgelemlerinin yerine geçen bir vekildir ama bu ikisi (sinema ve televizyon) rollerinin ötesine geçip bu gasbın içine dahil oldular. Doğuştan gelen yeteneği bitirip tasfiye ediyor, sinsice kendilerine uygun olanı, kendi bakış açılarını ve imgelerinin sınırlarını kabul ettiriyorlar. Ele geçiremeyecekleri şeylerin varlığını inkâr ediyorlar. Sık sık tekrarlanan tüm deneyimlerde olduğu gibi etkili bir örnek teşkil ediyor, benzerliğin hemen görülemeyecek kadar ötesinde olması yüzünden, bağımsız bir imgelemin önem taşıdığı yaşamın tüm alanlarında etkileyici. Bu, televizyonun açıkça ilan edilen geçiciliğinin bir tesellisi değil. Kendi içinde bir sigaranın kansere neden olmaması gibi, sigara içmenin zararlı olmadığı da tartışılabilir.</span></p>

  <p class="calibre1"><span class="calibre2">Kısacası, popüler sanat ve hızlı demokrasi yaymakla övündükleri erdemlerine rağmen uzun zamandır, bu nüfuzlu kitle iletişim araçlarının ikisinden de belki de biraz da bir zamanlar Nazi Partisi'ni merak etmeye başlamış olabilecek başka surette görevine sadık bir Alman memur olarak bir çürümüşlük kokusu almaya başlamıştım.Mekanizma ve onun hizmetkârlarında, henüz olumlu şekilde totaliter olmayan meşum basmakalıp bir şeyler görmeye başlamıştım. Bir noktada sinema, televizyon gibi hayati önemdeki zihinsel bir işlevi olan kişinin hayal etme yeteneğini köreltiyordu. Ama çoğu Alman'ın Nazilerden hoşlanmadığı, daha kötü bir suçtan kendilerini vatanlarına ihanet etmiş hissettiklerine kuşku olmadığı gibi, yıllardır bu duyguları görmezden gelmiştim. Bu, büyük ölçüde onların kurbanı olmamamdan kaynaklanıyordu. Mantıksızdı en azından. Dan uyuşturucuya dayanıklı olduğu için, uyuşturucu imal etmeye devam etmesine izin verebilirdi.</span></p>

  <p class="calibre1"><span class="calibre2">Her Marksist eleştirmenin işaret ettiği gibi dış gerçekten manevi fanteziye doğru bu geri çekilme, toplumsal yararlara aykırıdır ve doğal olarak bencilcedir. Her sanatçı içinde sayısız aynanın olduğu Oxford'daki odamın bir benzerinde yaşıyor. Sinemada bir şey, onun halk sanatı bakış açısı, yaratım sürecinin nispeten çabuk olması başlangıçta sağlıklıymış gibi görünmüştü. Piyasanın azizleştirdiği bir ifadeyle, kendi kendini tatminden uzaklaşıp birleşmeye doğru giden, sonunda gittikçe artarak inzivaya çekilip</span> <span class="calibre3">la bonne vaux'ya</span> <span class="calibre2">tekrar adım atmanın verdiği hazdan beni yoksun bırakmıştı. Belki de inzivaya çekilmenin başka biçimleri içinde, Jane'in Caro'ya söylediği türden bir karşılık aramama neden olmuştu.</span></p>

  <p class="calibre1"><span class="calibre2">Beni, kendine özgü bir biçim aşkına değil de bir roman yazma düşüncesine doğru sürükleyenin daha ziyade bu olduğunu biliyordum. Bir okuyucu olarak, drama ve şiir benim için her zaman çok daha önemli olmuştu. Kurgunun inziva için çok daha büyük bir gücü olduğunu sezmiştim. Robin Hood kavramlarıyla söylersek, onu, film senaryosunun seyrek ağaçlı küçük korusunun ve alınan bir riskin ardından bir ormana ekmiştim. Şu an sinemada yaptığım işin çoğu baştan garanti altına alınmıştı. Çoğu kez daha baştan para elimizin altındaydı, istersen stüdyo da elinin altındaydı ve süreç, ara sıra meydana gelen pürüzler ve hayal kırıklıklarında bile neredeyse kendi kendine işliyordu.</span></p>

  <p class="calibre1"><span class="calibre2">Robin Hood senaryosunda, o zaman fark etmesem de şimdi daha ileri görüşlü olduğunu gördüğüm bir sahne vardı. Etrafında gelişen bazı olayların etkisinden ve gaddarlığından kurtulup nefes almak için yazın;</span></p>

  <p class="calibre1"><span class="calibre2">yeşil ormanın ağaçları (la boMne vaMx'nun özü geçiciliğindedir) altında canlıların semirdiklerini ve haydutların morallerinin bozulduğunu, lirik ve pastoral olan bir şeyin zamanla kötüye gittiğini; kurtulmak için önce ormanlara götürülen, kendi çaplarında dışarıdaki insanlar kadar ayrıcalıklı olan doğanın koynundaki kanun kaçaklarını, doğasıyla isteklerini frenleyememek ve tembellik yüzünden yasadışı bıraktığını tasarlıyordum. Belki de Barney, onun dünyası ve açarsak, kendi dünyamla ilgili duygularımın ardında anlaşılmayacak şekilde yatan şey buydu: Bozulmuş, alışılmış, şarta bağlı bir ayrıcalık. Bizim, yirminci yüzyıl Nottingham polis şeflerinden, toplumumuzdan, dünyanın gidişatından nefret etmeyi bırakıp sadece tali hatlara doğru geri çekildiğimize memnun olmaya iznimiz vardı.</span></p>

  <p class="calibre1"><span class="calibre2">Senaryodaki bu durağanlığı şiddet yoluyla çözmüştüm: İki haydudun bir köylü kıza tecavüz etmesi, sonra Robin'in haydutlara ve kendine duyduğu öfkesi, ilkin iki adamı asmak için derhal harekete geçmesi, ardından lider ve girişimin iradesi olarak kendi temel sorumluluğunu kabul ederek onları affetmesiyle öykü ilerledi.</span></p>

  <p class="calibre1"><span class="calibre2">O sabah, Londra'da son yirmi dört saati ve en azından kafamdan neler geçtiğini Caro'ya artık itiraf etmem (aslında tasarlamadığım bir itiraftı) kısmen biraz onu yatıştırmak kısmen de bu itirafı geri almayı biraz güçleştirmek içindi. Onun etkisi altında ne tür bir tuzağın içine düştüğümü görmeye başlamıştım. İmkân dahilindeki daha fazla inzivayla Robin Hood'umu (eylem adamı, kukla, uşak olmaya elverişli, çok vicdanlı bir haydut. En azından daha sonra Byron'ı daha iyi kavrayarak okudum) geri döndürürken, benim buraya geri döneceğimin bir garantisi yoktu.</span></p>

  <p class="calibre1"><span class="calibre2">O sabah şöyle bir not yazmıştım: "Uçakta yolculuk ederken görülmesi gereken bir karakter, göç etmekten nasıl vazgeçeceğini unutmuş bir kuş gibidir. Onu ne durdurur?"</span></p>

  <p class="calibre1"><span class="calibre2">Bütün sanatçıların, en azından yaratım sürecinde kişinin din açısından bilimsel olarak kesinleşecek herhangi bir nedenden çok daha "kutsal" olmaları ironiktir. Tabii ki genetik ve çevresel ya da teknik olarak özgür değildirler. Yetenekleri her ne olursa olsun, geçmiş ve günümüzdeki deneyimleri ne olursa olsun, onun içine hapsolmuşlardır. Bununla birlikte yine de imgelemin oluşturduğu sık orman nedeniyle, Batı toplumunun onlara içinde gezinmeleri için lütfettiği izin nedeniyle bu sınırlı özgürlük bile insanoğlunun belki de bir mistik ve deli dışında ele geçirebileceği herhangi başka bir biçiminden çok daha büyüktür. Bu bir gerçekliktir ve büyük ölçüde inzivanın nihai ürününün genel olarak kabul görmesinden bağımsızdır.</span></p>

  <p class="calibre1"><span class="calibre2">Buna karşın zanaatçı ile gerçek sanatçı arasındaki ayrım, kişinin ne yapabileceğini bilmesiyle bilmemesi arasındaki ayrımdadır. işte, bu yüzden bir meslek güvenliyken diğeri başlangıçta hep tehlikelidir. Kabarık bir yekûn içinde benim hangi kategoriye dahil olduğumu bilmek için geçmişe dönüp eserime göz atmam gerekiyordu yalnızca. Esasen eserim, dünyanın ne duymak istediğini benim biliyor olmam (stüdyo amirlerimin de) ve hem kişisel hem de halk gerçekliğiyle ilgili bütünlüklü bilgimden çok az faydalanarak yazılmış olması güven telkin ediyordu. Bana en çok zararveren ikinci inzivam, bunun farkına varmak olmuştu. Kuşu durmadan uçmaya iten şey, yere konma korkusu, gerçekten toprağa bağlanma riskiydi.</span></p>

  <p class="calibre1"><span class="calibre2">Yaban hayatın yoldan çıkarıcılığının en kötü yanı geri dönüşün olmamasıdır.</span></p>

  <p class="calibre1"><span class="calibre2">Çağdaş romanda bir tercih sırası yapmam gerekseydi, Henry James ile başlayıp Virginia Woolf'tan Nabokov'a doğru inerdim. La</span> <span class="calibre3">bonne</span> <span class="calibre2">vaux'yu ve oradan sürgün edilmeyi bilen herkes, farklı görünüşleriyle, kardeşlik derneği, gizli bir dernek içinde. Hepimiz böyle kişisel bir tercihin, genel ölçütü yansıtacağını düşünmekten hoşlanırız ama bu aynı zamanda hep kişisel zaaftan kaynaklanır ve yoksun olduğumuz şeylere ihanet eder.</span></p>

  <p class="calibre1"><span class="calibre2">O sabah bir not daha düştüm: "Eğer bir yaşam büyük ölçüde gerçeklikten uzaklaşıp inzivaya çekilme üzerine kuruluysa bağıntısı, imgesel olandan vazgeçmek olmalıdır.”</span></p>

  <p class="calibre1"><span class="calibre3">RİTÜEL</span></p>

  <p class="calibre1"></p>

  <p class="calibre1"></p>

  <p class="calibre1"><span class="calibre2">Çok daha olağan birkaç şey, her nedense Dan'in Güney Devon'daki /kendi vadisinde gerçekten inzivaya çekilmesini zorlaştırıyor gibi rünüyordu. Gitmesi gereken resmi bir soruşturma ve cenaze merasimi vardı. Dairedeki son günlerinde Caro'yu yalnız bırakmaması gerektiği duygusuna kapılıyordu. Kahvaltıda ruhsal çözümlemenin yapıldığı günün akşamı da çok daha büyük bir sevgiyle epey konuşmuşlardı. Dairede ikisi gevezelik ederek vakit geçirmişler, sonunda da bir süreliğine kararı ertelemeyi seçtiler. Dan, Caro'nun gevezeliğinin, Barney'yle olan ilişkisinin bir gün biteceğini dile getirmeden kabul ettiği anlamına geldiğini umuyordu.</span></p>

  <p class="calibre1"><span class="calibre2">Son olarak, yazarın boynuna Kitchener ilmiğini geçirmiş olan David Malevich vardı ve şimdi de ilmeği sıkmaya devam ediyordu. Dan, Oxford'dan döndüğü günün ertesinde New York'a telefon etmiş, yapımcının sekreterinden onun da tam Dan'i aramak üzere olduğunu</span></p>

  <p class="calibre1"><span class="calibre2">öğrenmişti. Patronu şehir dışındaymış ama birkaç gün içinde Londra'ya uçacakmış ve acil bir toplantı istiyormuş. Bu "aciliyet" Dan'in vicdanını rahatsız ediyordu. Ev ve aileyle ilgili meselelerin arasında işine dönmeye çabalıyordu. Oxford'da o gece hissettiği önsezi pek de asılsız çıkmamıştı. En azından akmasa da damlayan yeni fikirlere fena halde gereksinimi vardı ve hâlâ filmin sorumluluğunu hiç üstlenmemeyi dilese de filmin bazı teknik sorunları, canını sıkmaktan ziyade ilginç gelmeye başlamıştı. İngiltere'de tekrar bulunmanın faydası olmuştu. Sefil ihtiyar başkahra-man California'dayken iki misli gerçek dışı görünüyormuş gibiydi.</span></p>

  <p class="calibre1"><span class="calibre2">Malevich, etrafı telefonlarla çevrili dangalak gözlüklü kurbağanın biri, Amerikalı yapımcının elindeki hiciv niteliğindeki senaryoya pek sıcak bakmıyordu. Kendisi neredeyse kel, uzun boyluve elli beş yaşında olmasına rağmen ince, göz korkuturcasına formda ve taze bölüme bile bakmadı. Bir rivayette eskiden, tenis maçı sonucuna göre (fazladan yirmi bin dolar üzerine) rol verilmesini istediği için bir aktörle tartışmaya girdiği ve kendinden çok daha genç olan rakibini setlerde üç sıfır yendiği söylenir. Rivayetin bir uyarlamasına göre, oyunun sonunda fileye doğru gidip parayı tenis dersi almak için harcaması şartıyla geri vermeyi teklif etmiş. Ama ben bundan kuşku duyuyordum. Bütçe düzenlemesi konusunda sertti. Ne sigarası vardı ne de içkisi ve New England'lı bir işadamı kadar sade giyinirdi. Başarılı bir anonim şirketin avukatlığına ya da Wall Street'te bankacılığa gayet rahat geçebilirdi. Her iki mesleğe de sadece fiziksel olarak değil, zihniyet açısından da uygundu.</span></p>

  <p class="calibre1"><span class="calibre2">Bu, Dan'in Malevich için yazdığı üçüncü senaryoydu, onun anlayışla kendisini dinlediğini ve anlaşmazlığa düştüklerinde kişisel kaprislerini kontrol altında tuttuğunu biliyordu. Aynı zamanda yönetmenlerinin final taslaklarında (en azından bir tanesi ona "Cengiz Han" lakabını ■ kazandırmıştı) doğaçlama yapmalarını hoş görmezdi. Dan, Jane'e ondan bahsederken kaba sözler kullanmıştı çünkü bir defasında Levi Strauss'un fikirleriyle ilgili nutuk çekmiş olan oydu ve gerçek anlamda onu bildiği de söylenemezdi. Iş konuşurken o jargonu kullanma eğilimi gösterse bile sanatında okuryazardı. Gösteri işindeki dirayetinin ve ambalajlama yeteneğinin altında romantik bir idealist, neredeyse bir hayalci yatıyordu. Bir süre başarılı bir şekilde bir Broadway impresario'su olarak çalıştıktan sonra sinemaya geçmiş ve neredeyse her türlü bağımsızlığın kötü, kişisel bir hakaret olarak görüldüğü bu dünyada olduğu gibi kalmayı becermişti.</span></p>

  <p class="calibre1"><span class="calibre2">Dan'in önceki iki girişiminden biri de dahil olmak üzere başından bir iki felaket geçmişti ve bu, senaıyo aşamasının ötesine geçmeyi hiç</span></p>

  <p class="calibre1"><span class="calibre2">* Opera veya dinleti komisyoncusu, rejisör. (ç.n.) başaramadığı projeler açısından yüksek bir başarısızlık oranıydı. Bunun yanında yıllardır seyirci çekecek yeni eğilimler ya da eskiye dönüşler konusundaki tahminleriyle, büyük stüdyoların çoğundan daha keskin zekâlı olduğunu kanıtlamıştı. Bir keresinde ıskartaya çıkan kalantorlar aracılığıyla bir senaryo alıp Demirperde gerisinde ortak yapım anlaşması yapmıştı. Çok büyük bir miktar değildi ama yıllık bütçelerinin büyük bir kısmını harcamış olan pahalı, işe yaramaz Hollywood süprüntülerine göre epey para toplamıştı. Bir iki yıl sonra Malevich, iç maliyet ve ayrıntılı kâr hesaplarının bir kopyasını eline geçirmişti (kamuya açıklanan türden rakamlar değillerdi) ve derhal kendi bilançosunun da bir kopyasını ekleyip Florida'nın ücra bir köşesindeki emekli yurtlarıyla ilgili bir broşürle beraber ilgili stüdyo şefine göndermişti. İyi bir sebebi olmadan onu yüzüstü bırakmış olan herkese karşı hınzırca kötülük yapmayı unutmuyordu.</span></p>

  <p class="calibre1"><span class="calibre2">Dan, Nell'le beraber olduğu günlerde bu türden çalışmaya giriştiğinden, binlere varan rol dağıtımı işini yapmadığı için Kitchener fikri kendisine ilk sunulduğunda gülmüştü. Ama yapımcı, her zamanki yavan, inatçı tarzıyla Vietnam'a rağmen Amerika'da sömürgeciliğin, özellikle bir başkası sömürgecilik yaparken görülebilen hatırı sayılır potansiyel bir nostalji olduğu öne sürmüştü. Sonra savaş meselesi vardı, koltuk altlarındaki kıllardan tutulup çekilerek içeri sürüklenebilecek diğer ünlü tarihi simalar, siyasi entrika ve egzotik yerleri tartışmıştı. Kitchener'ı baştan sona okumuştu. Bu aşamada Dan'in ihtiyar adam hakkında bildiği şey, bir kibrit kutusunun üzerine yazılacak kadardı. Yerden biraz yükselme yanlışını yapmıştı. Sadece sömürgecilik deliliğinin gösterilip gösterilemeyeceğiyle ilgili olabilirdi ve dünya savaşında sömürgeciliği için asker arayan şu ünlü parmağın hoş bir ironisi vardı. Malevich bu açık fikre deha felci muamelesi yapmış, tam da bu nedenle Dan'e gelmişti, paketin geri kalanını toplamaya başlamadan önce esaslı bir senaryo istiyordu. Dan bundan hoşlanmamakla birlikte yine de kendini naza çekti.</span></p>

  <p class="calibre1"><span class="calibre2">Ama sonra, gelişme finansmanında kısıtlama olmadığını ve Dan'e eğer isterse kibir havucuna eklenen altın misali yüzde alacağının garantisi veren bir mektup geldi. Bir öğlen yemeği daha yendi. Ancak o zaman, Dan öncelikle kendini yoklamış ve Kitchener'ın ona ilerleme vaat edecek kadar tuhaf bir karakter (Malevich'in zaten işaret ettiği gibi T. E. Lawrence kaynaklı bazı ilginç ön yankılar vardı) olduğuna karar vermişti. Dan aşırı çekingenliğin tuhaf, Dombey benzeri karışımı ve azimli büyüklük kuruntusunun, aldığı parayı hak eden herhangi bir aktör için gayet karmaşık bir role dönebileceğini biliyordu (bu karışımın, kökeni bir Yugoslav Yahudisi olan Malevich'in toplama kampını icat eden adama neden böyle olağan olmayan bir ilgi duymaya başladığını tahmin etmesine faydası oluyordu). Kitchener'da, görünen herhangi bir normal ya da eşcinsel cinsel yaşam olmasa da gizil olarak bu vardı.</span></p>

  <p class="calibre1"><span class="calibre2">ihtiyar adam, Dan'in sorunlarını hiç yaşamamıştı, aslında bütün yer ve olaylar, Gordonlar, Bothalar, Curzonlar, Churchilller ve üzerinde ilerlenmesi gereken diğerleri, sadece dahil edilmesi gereken malzeme yığınıydı. Ya doğru dürüst etkileyici bir gelişmeye ya da tarihsel gerçeklere ve cambazlığa indirgenen Dan, onu en fazla rahatsız eden kişi olmuştu. Boğulmak üzere olan bir adamın can simidine sarılması gibi küçük, resmi bir numaraya razı olmuştu. Kitchener'ı kariyerinin ortalarında bir yerde ve coğrafi olarak merkezi bir odakta yakalamak istiyordu. Sonra bu noktadan, geçmiş ve gelecek canlandırmalarıyla yaşamının geri kalanına doğru hücuma geçecekti. Yıllar önce, Andrea'yla beraber yaşadıkları sırada Mısır'a gitmişti. Andrea bir kış akciğer zarı iltihabına yakalanmıştı, çalışmıyordu hem moral bozucu hem de iç karartıcıydı. Sağlığı seyahate çıkabilecek kadar elverişli hale gelir gelmez Dan, onu Nil'de bir gemi seyahatine götürmüştü. Birkaç gün Aswan'da kalmışlardı ve nehrin oralardaki adalardan birini, Kitchener Adası'nı çok beğenmişlerdi. Dan, etrafını çevreleyen çöle rağmen egzotik ağaçlarla yeşil suyun verdiği huzur ve dolaşan kayıklar dışında orayı çok net olarak hatırlamıyordu ama orası, başka ülkelerle zamanlara, hazinliğe yapılacak bütün çıkışlar için iyi bir fırlatma rampasıymış gibi görünüyordu.</span></p>

  <p class="calibre1"><span class="calibre2">David, tam zamanında Londra'ya gelip de Connaught'ta her şey yolunda gidiyormuş gibi yapmadan karşıma oturduğunda onu yeterince tanımıştım. Sorunlarımı dinleyip çıkarılmasını düşündüğüm bir iki şeye razı oldu, bir diğer engel karşısında duraksadı. Hidiv ile 1894 sandal gezintisini çıkarmak istiyordum zira bunun, benim zamanıma David'in de parasına mal olacağını biliyordum ancak bunu en azından kâğıt üzerinde görmek istiyordu. Bu konuda üstün geldiği için konuşmasına, Kitchener Adası'nın senaryonun geri kalanına neler katacağı fikrini yücelterek devam etti. Orayı ve hikâyeye katkılarını elimden geldiğince David'e tarif ettim.</span></p>

  <p class="calibre1"><span class="calibre2">"Hoşuma gitti, Dan. Oldu bu iş."</span></p>

  <p class="calibre1"><span class="calibre2">"Ona benzer bir adayı bulmak çok zor olmayacak. Arkada bir çöl olsun yeter."</span></p>

  <p class="calibre1"><span class="calibre2">David başını iki yana sallayarak beni süzdü. "Bunu tekrar düşünsek mi dersin?"</span></p>

  <p class="calibre1"><span class="calibre2">"Bunu yapmayı hiç istemem. Başka bir yer olmalı."</span></p>

  <p class="calibre1"><span class="calibre2">David, elma suyunu yudumladıktan sonra birden hafifçe gülümsedi. Onun da birinci sınıf bir kumarbaz olduğunu aklımdan çıkarmamalıydım.</span></p>

  <p class="calibre1"><span class="calibre2">"Benim gibi meşgul bir adamın burada ne halt ettiğini de sorabilirdin.”</span></p>

  <p class="calibre1"><span class="calibre2">"Senin bana söyleyeceğini sandım." Başka bir proje için Roma'ya geçeceğini söylemişti.</span></p>

  <p class="calibre1"><span class="calibre2">"Önce Kahire'ye uçacağım. Yarın."</span></p>

  <p class="calibre1"><span class="calibre2">"Yoksa..."</span></p>

  <p class="calibre1"><span class="calibre2">"Sen de gelmek ister misin?"</span></p>

  <p class="calibre1"><span class="calibre2">"Mısır'da vurulmak için mi?"</span></p>

  <p class="calibre1"><span class="calibre2">David sırıttı. "İsrailliler onu sürekli yapıyor."</span></p>

  <p class="calibre1"><span class="calibre2">"Peki, küçük siyasi bir sorun yok mu orada?"</span></p>

  <p class="calibre1"><span class="calibre2">"Silahlı Yahudilerle, paralı Yahudiler iki farklı şeydir."</span></p>

  <p class="calibre1"><span class="calibre2">David elleriyle hediye edermiş gibi bir hareket yaptı. "Al adan senin olsun. Washington'daki elçilikleriyle konuşmaya kadar yolu var..."</span></p>

  <p class="calibre1"><span class="calibre2">"Senin için sakıncası yoksa..."</span></p>

  <p class="calibre1"><span class="calibre2">David omuz silkti. "Yani birkaç briç oyunundan mahrum kalacağım "</span></p>

  <p class="calibre1"><span class="calibre2">"Bu harika, David."</span></p>

  <p class="calibre1"><span class="calibre2">"Işığın harika olduğunu duydum."</span></p>

  <p class="calibre1"><span class="calibre2">"California'daki kadar iyi. Hatta daha iyi. Hava kirliliği yok "</span></p>

  <p class="calibre1"><span class="calibre2">"Aswan'da bir düzenek kurmuşlar. Stüdyolar, teknisyenler. İhtiyacımız olursa kullanırız. Ekstralar yüz dolar on sent. Haftalık. Develer bedava." David tekrar yemeğini yemeye başladı ama çatalıyla beni kışkırtmadan da edemedi. "Hâlâ iyi bir yapımcıyı gördüğünde tanımıyorsun."</span></p>

  <p class="calibre1"><span class="calibre2">"Peki, ya Kahire çekimleri? Suakin?"</span></p>

  <p class="calibre1"><span class="calibre2">"Yarın halledebilir misin?''</span></p>

  <p class="calibre1"><span class="calibre2">David'e Anthony meselesini anlattım.</span></p>

  <p class="calibre1"><span class="calibre2">"Çok kötü." Bir süre düşündü. "Ben bundan hoşlanıyorum Dan. Mümkün olan en kısa zamanda kendini oraya at. İyi bir gezinti olacak. Ben Roma'dan doğruca New York'a uçacağım ama büroya senin buluşacağın kişileri, göreceğin yerleri temin ettiririm. Orada her şeyi ayarlayacaklar. Bizi fena halde istiyorlar." David göz kırptı, "Kızlar, eşler... Her ne dersen."</span></p>

  <p class="calibre1"><span class="calibre2">"Galiba Arapları Eskimolarla karıştırıyorsun."</span></p>

  <p class="calibre1"><span class="calibre2">"Konuşuyor olduğum beyefendileri değil ama.''</span></p>

  <p class="calibre1"><span class="calibre2">"Sevindim."</span></p>

  <p class="calibre1"><span class="calibre2">"Ee, tadını çıkaralım.'' David, bifteğinden daha fazla yememeye karar verip arkasına yaslandı. "Filme Jenny McNeill ne zaman dahil olacak?"</span></p>

  <p class="calibre1"><span class="calibre2">"Üç ya da dört hafta sonra. Süreyi aşmazlarsa.<sup class="calibre6">11</sup></span></p>

  <p class="calibre1"><span class="calibre2">"Ona rol ver. Bunu hak ettiğini duydum." David benim tereddüt ettiğimi gördü. "Hayır mı?''</span></p>

  <p class="calibre1"><span class="calibre2">"Ben programın gerisinde kaldım David. iptal edip etmeme konusunda emin değilim. Benim sorunum, bu sürenin bana yetip yetmeyeceği."</span></p>

  <p class="calibre1"><span class="calibre2">"İşi zamanında teslim etmeyen yazarlara ne yaptığımı biliyorsun-dur."</span></p>

  <p class="calibre1"><span class="calibre2">"Tam isabet."</span></p>

  <p class="calibre1"><span class="calibre2">İkimiz de gülümsüyorduk. David başını önüne eğdi, sonra tekrar kaldırıp bana baktı, ciddileşmişti. "Bunun gerçekten çok iyi olmasını istiyomm Dan. Boş ver teslim tarihini. Fazladan birkaç haftaya ihtiyacın olursa .. <sup class="calibre6">11</sup> David ellerini açtı. "İki hafta nedir ki?”</span></p>

  <p class="calibre1"><span class="calibre2">"<sup class="calibre6">Ü</sup>zerine yatayım bari."</span></p>

  <p class="calibre1"><span class="calibre2">"Londra bürosuna söyle yalnız. Onlar vizeyi ve bütün ıvır zıvır işleri ayarlar."</span></p>

  <p class="calibre1"><span class="calibre2">"Tamam."</span></p>

  <p class="calibre1"><span class="calibre2">David kollarını kavuşturdu. "Artık yönetmenleri konuşalım. Geçen hafta kiminle yemek yedim tahmin et."</span></p>

  <p class="calibre1"><span class="calibre2">Dan taksiyle eve dönerken oraya gitmemesi gerektiğini ciddi ciddi düşünüyordu. Gerekli değildi. Meslekteki bu ayrıcalık, nihayetinde yönetmenin ve mekân saptayan menajerin işiydi, onun değil. Ayrıca Dan, programın, David'in tahmininin daha gerisindeydi, yarısını bile bitirmemişti ve sözleşme tarihinin dolmasına bu zamanın yarısından az bir süre kalmıştı. Ayrıca bu, tekrar içine girdiği yaşamdan bir kez daha kaçmak gibi görünüyordu. Film dünyasının en mahvedici ve devamlı "ayrıcalığının" bir mesire yeri; görevin, iş programının, ekonominin ve iç disiplinin bütün normal bedellerinden sözde özgür olmak böyle bir şeydi. Dan, ertesi sabah Caro toplantının nasıl gittiğini sorunca ona bile bunu söylemedi.</span></p>

  <p class="calibre1"><span class="calibre2">Dan bir gün sonra resmi sorgu için tekrar Oxford'daydı. Doğruca davanın görüldüğü mahkemeye gitti çünkü tren ucu ucuna oraya varmıştı. Jane, Rosamund ve o sabah arabayla gelmiş olan Andrew da oradaydı. Nell, Andrew'nun hâlâ kabakulak geçiren oğlu ve vârisine bakmak için evde kalmıştı. İkinci dereceden yakınlıkta başka insanlar da vardı, bir ikisinin muhabir olduğu belliydi. Dan'in üniversiteden olduğunu düşündüğü arkadaşları ve meslektaşlarından bir grup da oradaydı ama belki de özellikle sadece işi gücü olmayanların merakıydı. Tıbbi süreç ve ölüm sonrası ayrıntılara girildi, Anthony'yle en son ilgilenen hemşire ve o gece nöbette olan koğuş hemşiresi delilini sundu. Sonra olay kibarca Jane'e anlattırıldı. Evet, çok şaşırmıştı; bu, Anthony'nin bütün dini inançlarıyla çelişiyordu. Böyle bir şey yapacağından hiç bahsetmemişti. Jane genel olarak bu meseleyi onunla tartıştıklarını hiç hatırlamıyordu. Anthony'nin üzülmesine neden olabilecek hiçbir ailevi ya da mali sorunları yoktu. Anthony, hekim tahminleri konusunda sürekli her konuda haberdar ediliyordu, çok az zamanı kaldığının gayet farkındaydı, vesaire, vesaire. Jane çok sakindi, özellikle oldukça yaşlı olan memur ona, neden Anthony'nin o akşam "yaşamına son vermeyi" seçtiği konusunda Jane'in bildiği herhangi özel bir nedenin olup olmadığını sorduğunda ölçülü bir sesle konuşmuştu.</span></p>

  <p class="calibre1"><span class="calibre2">"Kesinlikle yoktu " Jane konuşmasına şöyle devam etti: "Eski bir arkadaşıyla görüşmüştü. Kız kardeşimin eski kocasıyla. Anthony ona kendisini ziyaret etmesi için özellikle ricada bulunmuştu. Onunla görüşmeyi dört gözle beklediğini biliyorum ve sonrasında hem kocam hem de Bay Martin'in anlattığı kadarıyla bu görüşmeden çok hoşlan-mıştı."</span></p>

  <p class="calibre1"><span class="calibre2">"Bu görüşmede siz de hazır bulundunuz mu?"</span></p>

  <p class="calibre1"><span class="calibre2">"Kocam, bencilleşebileceği durumlar olabileceği ıç!n gelmememi rica etmişti ve Bay Martin'i kendisi kabul etti. Öğrenciliklerinde, burada, aynı üniversitede çok yakın arkadaştılar ve yıllardır birbirlerini görmemişlerdi."</span></p>

  <p class="calibre1"><span class="calibre2">Memur bu konunun üzerine gitmedi ama Dan onun bir şeyler yazdığını gördü. İçine, kendisinin o kadarkolay paçayı kurtaramayacağına dair aniden kötü bir kuşku düştü. Yakında, Jane'in yerine geçince deneye tabi tutulacaktı.</span></p>

  <p class="calibre1"><span class="calibre2">"Size merhumla bunca yıldır neden görüşmediğinizi sorabilir miyim?"</span></p>

  <p class="calibre1"><span class="calibre2">"Bayan Mallory'nin kız kardeşinden boşandığım dönemde aramız oldukça kötüydü. Bunun için büyük ölçüde ben suçlanıyordum. Konuyla bir ilgisi olduğunu düşünüyorsanız nedenini açıklamaya hazırım."</span></p>

  <p class="calibre1"><span class="calibre2">"Ben yalnızca o akşamla ilgileniyorum. Görüşmenizi aslında bir barışma olarak kabul edebilir miyim?"</span></p>

  <p class="calibre1"><span class="calibre2">"Evet."</span></p>

  <p class="calibre1"><span class="calibre2">"Peki, ruh hali beklediğiniz gibi miydi?"</span></p>

  <p class="calibre1"><span class="calibre2">"Kesinlikle."</span></p>

  <p class="calibre1"><span class="calibre2">"Başka meseleleri tartıştınız mı?"</span></p>

  <p class="calibre1"><span class="calibre2">"Yılların bizi ne hale getirdiğini. Bu tür şeyleri."</span></p>

  <p class="calibre1"><span class="calibre2">"Dolaylı da olsa intihardan bahsedildi mi?''</span></p>

  <p class="calibre1"><span class="calibre2">"Katiyen. Hatta dünyanın durumuyla ilgili oldukça karamsar görüşlerim olduğu için bir ara benimle dalga geçti."</span></p>

  <p class="calibre1"><span class="calibre2">"Başka herhangi bir endişe ya da mutsuzluktan, sağlık durumunun neden oldukları haricinde, bahsedildi mi?''</span></p>

  <p class="calibre1"><span class="calibre2">"Akademisyenliğin değeri konusunda biraz şüpheliydi. Ama karakterinde olan bir özellik, onda biraz kendini karalama hep vardı. Onu ilk tanıdığımdan beri..'<sup class="calibre6">1</sup></span></p>

  <p class="calibre1"><span class="calibre2">Memur kendine sert bir şekilde gülümseme izni verdi.</span></p>

  <p class="calibre1"><span class="calibre2">"Peki, size göre bu sorgulamanın hiçbir anlamı yok mu?"</span></p>

  <p class="calibre1"><span class="calibre2">"Olmadığına eminim."</span></p>

  <p class="calibre1"><span class="calibre2">"Oradan ayrılırken sizde yapmaya niyetlendiği şeye dair herhangi bir izlenim uyandırdı mı?"</span></p>

  <p class="calibre1"><span class="calibre2">"Hiçbir suretle. Ertesi gün onu tekrar ziyarete geleceğimi söyledim. Bunu dört gözle beklediğine dair her türlü belirtiyi gösterdi."</span></p>

  <p class="calibre1"><span class="calibre2">"Geçmişe dönersek, siz onunla buluşmadan önce ya da sonra bu karara varmış olduğu izlenimi edindiniz mi? Bir nedeni olabilir mi?" Memur sözümü kesti. "Başka bir deyişle o anda tasarlanmış ya da yapılmış olduğunu mu düşünüyorsunuz?"</span></p>

  <p class="calibre1"><span class="calibre2">"Şimdiye kadar görüşmemizin de göstermiş olduğu gibi, ikincisi. Ancak tasarlayarak eyleme geçmek, sanırım daha ziyade onun tabiatın-daydı ve mesleğinde."</span></p>

  <p class="calibre1"><span class="calibre2">"Kararını bu aile barışma toplantısının öncesinde vermiş olduğunu öne sürüyorsunuz, varsayıyorsunuz. Aslında bu görüşme mutlu bir şekilde sona erir ermez, önceden verilen bir kararı engelleyecek hiçbir engel kalmadı mı?"</span></p>

  <p class="calibre1"><span class="calibre2">"Bunu daha olası buluyorum."</span></p>

  <p class="calibre1"><span class="calibre2">"Aranızın açılmasından dolayı kendini öyle suçlu hissediyordu ki kefaretini ödemek için mi bunu yaptı? Sanırım siz Amerika'dan onun ricası üzerine geldiniz."</span></p>

  <p class="calibre1"><span class="calibre2">"Cevap, evet. İki sorunuza da."</span></p>

  <p class="calibre1"><span class="calibre2">"Ama size karşı son bir vicdan borcunun, belki de herhangi birinin fark edebileceğinden çok daha fazla ödendiğini söylemedi?"</span></p>

  <p class="calibre1"><span class="calibre2">"Bunca zamandır bunu yapmadığı için üzgündü. Ben de öyle."</span></p>

  <p class="calibre1"><span class="calibre2">"Ama bu açıkça, artık huzur içinde ölebilirim şeklinde söylenmedi mi?"</span></p>

  <p class="calibre1"><span class="calibre2">"Kesinlikle hayır"</span></p>

  <p class="calibre1"><span class="calibre2">"Ya da zımnen herhangi bir tavırla?"</span></p>

  <p class="calibre1"><span class="calibre2">"Şayet en ufak bir şüphem olsaydı hastaneden ayrılmadan önce Bayan Mallory'yi uyarırdım."</span></p>

  <p class="calibre1"><span class="calibre2">Memur tereddüt etti. "Bugörüşmenin neden daha erken planlanmadığını anlayamadım."</span></p>

  <p class="calibre1"><span class="calibre2">"Sanırım ben Amerika'da olduğum için." Memur bu cümlenin peşine düşmeden ben konuşmaya devam ettim. "Buluştuğumuzda, hastalığı sırasında keşke bunu bu kadar geciktirmemiş olsaydık diye dilediğimden bahsettim. Tam olarak sözlerini hatırlamıyorum ama sanırım bu, çok kibarca fakat son ana kadar üstesinden gelemediği, kendi kişisel trajedisi yüzünden beni rahatsız etmeyen çok gereksiz bir istekti "</span></p>

  <p class="calibre1"><span class="calibre2">"Bu belli ki o zamana kadar bu onun kafasında hayli önem kazanmıştı."</span></p>

  <p class="calibre1"><span class="calibre2">"Evet."</span></p>

  <p class="calibre1"><span class="calibre2">"İkiniz arasındaki bu mutsuz ilişki yüzünden suçun büyük kısmını üzerine almış gibi mi görünüyordu?"</span></p>

  <p class="calibre1"><span class="calibre2">"Boşanma olayında sadece hukuki olarak değil, aynı zamanda ahlaki olarak da suçlu taraf bendim. Kavganın asıl nedeni, boşanma koşulları üzerine yazılan bir oyundu ama oyunda, oynayan gerçek taraflar herkesin olaya dahil olması yüzünden hicvediliyordu. "</span></p>

  <p class="calibre1"><span class="calibre2">Memur gülümsedi.</span></p>

  <p class="calibre1"><span class="calibre2">"Açıksözlülüğünüz güven veriyor. Ama bu benim sorumun cevabı değil."</span></p>

  <p class="calibre1"><span class="calibre2">"Üzgünüm. Olmuş olan şeyler yüzünden bütün suçu üzerine alma konusunda fazlasıyla vicdanının sesini dinliyordu "</span></p>

  <p class="calibre1"><span class="calibre2">"Nerede kabahatli olduğunu düşündüğünü sorabilir miyim?"</span></p>

  <p class="calibre1"><span class="calibre2">"Günahlarım yüzünden beni affedemediği için belki."</span></p>

  <p class="calibre1"><span class="calibre2">"Merhamet meziyetindeki bir eksiklikten dolayı mı?"</span></p>

  <p class="calibre1"><span class="calibre2">"O merhameti lekelemiş olduğunu düşünüyordu."</span></p>

  <p class="calibre1"><span class="calibre2">"Haksız yere kendini mahkûm etti yani? Ne kadar ciddi?"</span></p>

  <p class="calibre1"><span class="calibre2">"Yanlış bir izlenim vermeyeyim. Bütün bunlar pek ciddiye almadan tartışıldı. Mizahsız değil. Daha ziyade geçmişteki hatalarına gülümseyen iki insan gibi."</span></p>

  <p class="calibre1"><span class="calibre2">"Ama o, özellikle dini inançlarının bakış açısıyla meseleye, öne sürülüp dışa yansıyan tavırlarından daha ciddi bir şekilde bakmış olabilir mi?"</span></p>

  <p class="calibre1"><span class="calibre2">"Onun intiharının, günah çıkarmanın ya da kendi kendini ödüllendiren cezanın bir biçimini yansıttığına inanmakta güçlük çekiyorum. Konuşmamız boyunca davranışları gayet mantıklıydı. Hatta birkaç eğlenceli hikâye bile anlattı. Onu, geçmişteki hatırladığım haline göre duygusal ve psikolojik olarak çok az değişmiş buldum."</span></p>

  <p class="calibre1"><span class="calibre2">"Aranızı daha önce düzeltmediği için hissettiği bu suçluluğa rağmen aslında bunun ikincil bir etken olabileceğini, asıl neden olmadığını mı söylüyorsunuz?"</span></p>

  <p class="calibre1"><span class="calibre2">"Benim tahminim. Bayan Mallory'nin de benim görüşlerime katıldığını biliyorum. Biz tabii ki olasılığı tartıştık ."</span></p>

  <p class="calibre1"><span class="calibre2">Memur tekrar notlarına baktı. Dan, memurun bütün gerçeği öğre-nemediğini bildiği ve konuyu biraz daha deşme eğiliminde olduğu düşüncesindeydi. Ama sonunda memur başıyla onayladı. Dan kürsüden inebilirdi. Bundan çok kısa bir süre sonra her şey olup bitmişti.</span></p>

  <p class="calibre1"><span class="calibre2">Dan geri dönüp hepsiyle bir öğle yemeği yiyip Jane'in diğer iki çocuğuyla, Anne ve Paul ile tanıştı. Anne daha ziyade Jane'in ablası gibi biri çıktı ancak Dan, Paul konusunda başarısız oldu. Tek tesellisi, Andrew'nun da çocuğu neşelendirme girişimlerinde daha iyisini yapa-mamasıydı. Çocuğun, tuhaf bir içe kapanıklığı ve asık suratlılığı ve aralarına katılmamaya kararlı bir hali vardı. Tıpkı babasının ölümünün intikamına kararlı Orestes'ti, biraz da bu ailenin bir parçası olmayı hiç istemiyormuş gibiydi. O da yaşına göre oldukça uzun boyluydu. Babasının oğlu olduğu belliydi ama onda Anthony'nin dürüstlüğü kesinlikle yoktu. Etraftaki insanların yüzleri hariç her şeye bakıyormuş gibi görünüyordu. Jane onun açıklarını gizlemeye çalışıyordu ama Jane'in gizliden bundan rahatsızlık duyduğunu sezebiliyordu.</span></p>

  <p class="calibre1"><span class="calibre2">Dan, Jane'le yalnız konuşma fırsatı bulamadı fakat Andrew, aileyi Compton'da bir hafta sonu bir araya getirmeye kararlıydı ve bunun önümüzdeki hafta olmasını önerdi çünkü o zaman bir cumaya denk geliyordu. Anne, Floransa'ya geri dönüyordu, Roz gelip gelmeyeceğine emin değildi ama Dan cumanın kendisine uyacağını, Caro'ya da uyacağını umduğunu söyledi. Böyle konuşurlarken Jane'in gelecek pazartesi Paul'ü Dartington'a götürmek istediği ortaya çıktı ve Dan de bu organizasyona dahil oldu. Caro'yla birlikte arabayla Oxford'a gidip onları Compton'a götüreceklerdi, sonra da ikisini Devon'a götürecekti. Jane ve oğlu pazar gecesini çiftlikte geçirebilecekler, sonra ne zaman isterse trenle eve döneceklerdi. Dan, Jane'in buna razı olmayacağını görebiliyordu. Yüzünü, sessiz desteğini almak için Paul'e döndü. Paul, "Umurumda değil" der gibi omuz silkti ama Dan, Rosamund ile daha iyi müttefik oldu. Bu öğle yemeğinde Rosamund'dan daha fazla hoşlanmaya başlamıştı. Roz'da, Jane'in gizli kaldığı, dolaylı olduğı durumlarda gerçek olan bir yan vardı. Andrew, Germaine Greer'le ilgili onunla dalga geçmeye başladığında, Roz'daki açıksözlülük Dan'in hoşuna gitmişti. Görünüşü Jane'e benzemiyordu ama başka şeylerde benzer nitelikleri vardı. Roz, Dan'i istasyona geri götürdü ve bu sefer Dan, Roz'a bir gün Londra'da bir akşam yemeği için söz verdirdi.</span></p>

  <p class="calibre1"><span class="calibre2">Soruşturmadan sonraki gün Jenny'nin "ilk yazısının" geldiğini gördü. Bu Dan'i çok şaşırttı. Yazı Da,ı'in eleştirisi olmasından ziyade aralarına mesafe koyup aşırı sert bir nernellik içeriyordu ve "sen ve ben"i de "onlar" yapmıştı. Dan için daha az şaşırtıcı olan, Jenny'nin böylesine içten yazabilmesiydi çünkü bir keresinde Dan, Jenny'nin haberi olmadan, onun ülkesine yazdığı mektuplardan birini daha göndermeden önce okumuştu. Mektup, Los Angeles ve filmle ilgiliydi, eğlence olsun diye yazılmıştı. Bir aktris arkadaşına yazılan o mektupta bile Dan hafif bir soğukluk ve tanımadığı birini keşfettiğini hissetmişti.</span></p>

  <p class="calibre1"><span class="calibre2">Aşk, zamanın başlangıcından beri âşıkları birbirlerine yaklaştırdığı yanılsaması altında her türlü fiziksel ve psikolojik açıdan çok tuhaf ve rehberlik edicıdir. Bunun yanında aşk, aynı zamanda bazı kör tahminlerle, asıl fantezinin ilk tutkulu evresinde, sevgilinin doğasının ebedi asıl doğası olmasına derinden dayanır. Ama bu evre karşılıklı yanılsamanın son derece hassas dengesini yansıtır. Çark dişlileri öyle güzel şekilde birbirlerine geçer ki en ufak bir toz zerreciği, şimdiye kadar bilinmeyen arzuların, zevklerin, karakter değişimlerinin, saflığın içine saplanan herhangi yeni bir bilginin zorla içeri girmesi gibi çarkı bozabilir. Bunu biliyordum, kişinin bazı bitkilerdeki benzer bir hastalığın izlerini gözlemeyi öğrenmesi gibi gözlemeyi öğrenmiş, hatta Jenny'yle olan ilişkimde daha önce başka daha küçük olayların olduğunu görmüştüm. Jenny babamın bir peder olduğunu öğrendiğinde, zaman on dakikalığına dursa da bu beni biraz komik yapmıştı, Jenny de beni böylece affetmişti. Benzer şekilde bu tehdit engelleri buluşur. Yani demem o ki Jenny'nin yazısı bazı eleştirilerin yaptığı gibi benim için bir sabahı durdurdu. Tekrar konuştuğumuzda, o akşam tesadüfen kendime gelmiştim ama Jenny bana California'dan öğle paydosunda telefon ettiğinde bunu kabul etmeye pek hazır değildim.</span></p>

  <p class="calibre1"><span class="calibre2">"Geldi mi?"</span></p>

  <p class="calibre1"><span class="calibre2">"Evet."</span></p>

  <p class="calibre1"><span class="calibre2">"Aynı şeyden mi bahsediyoruz?"</span></p>

  <p class="calibre1"><span class="calibre2">"Öyle gibi."</span></p>

  <p class="calibre1"><span class="calibre2">"Dan!"</span></p>

  <p class="calibre1"><span class="calibre2">"Evet, Jenny."</span></p>

  <p class="calibre1"><span class="calibre2">"Eee, bir şeyler söylesene"</span></p>

  <p class="calibre1"><span class="calibre2">"Sende böyle bir cevherin olduğunu bilmediğimi pek söyleyemem."</span></p>

  <p class="calibre1"><span class="calibre2">"Gücenmişsin."</span></p>

  <p class="calibre1"><span class="calibre2">"Bu kadar düıüst olabilmene biraz şaşırdım sadece."</span></p>

  <p class="calibre1"><span class="calibre2">”O sen değilsin ki. Bir karakter tahmini sadece."</span></p>

  <p class="calibre1"><span class="calibre2">"Yalancı."</span></p>

  <p class="calibre1"><span class="calibre2">"Bugün seni düşünmekten iki kez perişan oldum. Mektubu gönder-meseydim keşke diye dilemekten."</span></p>

  <p class="calibre1"><span class="calibre2">"Çok iyi yazıyorsun."</span></p>

  <p class="calibre1"><span class="calibre2">"Keşke onu yaksaydın. Hiç olmamış gibi davransaydın."</span></p>

  <p class="calibre1"><span class="calibre2">"Mümkün değil."</span></p>

  <p class="calibre1"><span class="calibre2">Bir sessizlik oldu.</span></p>

  <p class="calibre1"><span class="calibre2">"Seni çok özlüyorum da ondan. Senin yerine kâğıtla konuşmak gibi. Hepsi bu"</span></p>

  <p class="calibre1"><span class="calibre2">"Ama daha dürüstçe."</span></p>

  <p class="calibre1"><span class="calibre2">"Seni neden çok özlediğimi sormuyorsun."</span></p>

  <p class="calibre1"><span class="calibre2">"Söyle bakalım."</span></p>

  <p class="calibre1"><span class="calibre2">"O rolü kabul etmeye karar verdim. Olur dedim."</span></p>

  <p class="calibre1"><span class="calibre2">"Güzel. Kabul et demiştim."</span></p>

  <p class="calibre1"><span class="calibre2">"Artık gemilerimi yakmış gibi hissediyorum. Senin pis işini senin yerine yaptım."</span></p>

  <p class="calibre1"><span class="calibre2">"Saçmalama."</span></p>

  <p class="calibre1"><span class="calibre2">Jenny bir süre bir şey söylemedi. "Dürüstlüğü kimden öğrendiğimi biliyorsun."</span></p>

  <p class="calibre1"><span class="calibre2">"O halde öğretmen dersi öğrettiğini düşünüyor. Mesleki kıskançlık." Bir suskunluk daha oldu, Jenny'nin asabiyetle soluduğunu duyabiliyordum neredeyse. "Ve eğer Dan'in sesinden gücendiği anlaşılmazsa, artık ona mektup göndermeyecek olmasından korktum." Jenny hâlâ bir şey söylemiyordu. "Bunu böylece bırakamazsın."</span></p>

  <p class="calibre1"><span class="calibre2">"Başlangıçta bunun nasıl bir duygu olduğunu sana anlatmaya çalışıyordum."</span></p>

  <p class="calibre1"><span class="calibre2">"Nasıl bir duygu olduğunu merak ediyorum."</span></p>

  <p class="calibre1"><span class="calibre2">"Yakında uydu yoluyla boğazı sıkılarak öldürülen ilk adam olabilirmişsin gibi bir duygu."</span></p>

  <p class="calibre1"><span class="calibre2">Bir beş dakika daha böyle konuşmaya devam ettik ama sonunda Jenny'ye gücendirmekten ziyade ona takıldığımı söyledim. Onun azmi gibi daha başka şeyler yazsaydım eğer, bunun aynı ruhla devam ettiğini görmeme asla izin vermezdi. Telefon görüşmesinin sonunda affedilecek ya da affedilemeyen kişi ben olmuştum. Bana, "sıra sıra kitap dizili çalışma odamda" güzel bir akşam geçirirken onun da öğleden sonrasını</span> <span class="calibre3">Aşağılık</span> <span class="calibre2">Herifle çıplak geçireceği hatırlatıldı. Jenny bu türden bir sahneyle ilgili bazı aktrisler kadar tutucu değildi ve benim yazdığım bir sahne (tabii ki Jenny rolü almadan çok önce) bir sevişme sonrasıydı, tutkulu olmasından ziyade gülünçtü. Jenny'nin bunu dört gözle beklemediğini biliyordum; o, görüşmenin bunun hakkında olacağını fark etmeden önce, yazdıkları hakkında biraz cesaret almak için aramıştı. Ertesi sabah eve döndüğü sırada kır evine telefon etmek için erken uyandım. Sahne çok kötü gitmemişti, çok fazla çekim de yapılmamıştı. Numara yapıyordum, aslında gücenmemiştim ve devamını okumak istediğimi göstererek ödeşmiştik.</span></p>

  <p class="calibre1"><span class="calibre2">Cenaze merasimlerini hiçbir zaman sevmedim. Belki de babamın acayipliklerinden biri sonucu köyde en ufak bir nüfuzu olanların ayinini yönetirken Millie halamla benim orada hazır bulunmamızı beklediği için, pek çok cenaze merasimi boyunca orada oturup kalmam yüzün-dendir. Anthony'nin nüfuzu, fikrimi değiştirmek için bana hiçbir neden sunmuyordu. Ayinin Katolik uyarlaması küçük bir çeşitleme sunuyordu ve Anthony'nin fakültedeki meslektaşlarından biri, merhumu öven, hoca gibi, hoş kısa bir konuşma yaptı. Merasime beklediğimden çok daha az kişi katılmıştı. Ama Jane bana, daha sonra onun insanları ağlamaya teşvik ettiğini söylemişti. Yine de ayini takiben ölüyü beklerken verilen ziyafette, orta sınıf katılımlarına göre Jane'in oturma odasını dolduracak kadar kalabalık vardı.</span></p>

  <p class="calibre1"><span class="calibre2">O gün Jane'le pek konuşmadım fakat onu izledim. Soruşturmada olduğundan daha fazla zorlanıyormuş gibi görünüyordu. Artık iddia ettiği türden bir rol yapmak zorunda olmadığı için bir sürü nazik soru, gülümseyerek taziye dilemeler ve içi dolu gevezelikler yüzünden böyle davranıyor olabilirdi. Jane merasim ve defin boyunca siyah bir palto giymişti ama paltonun altına, köylülerinki gibi simsiyah, boncuklarla süslü dik yaka kahverengi beyaz şık bir elbise giyecek kadar isyan etmişti ve her nasılsa buna, eve döndüğümüzde daha az samimi olduğu konuklara karşı takındığı neşeli hal de eşlik ediyordu. Bu hali, kırılgan ve uzak görünmesine neden oluyordu. Elbise, gelenekleri inceden inceye reddediyordu ama giyinmişti yine de.</span></p>

  <p class="calibre1"><span class="calibre2">Mezarlıkta toprak olup gidecek olan cesedin tabutu aşağı indirilirken Paul'ün elini tutan Jane'i izledim. Gözünden hiç yaş gelmemiş olduğu fark ediliyordu. İki kızının ve Nell'le benim aramda duran Caro'nun, hatta Nell'in bile etkilenmiş oldukları belli oluyordu,- ancak Jane'in yüzünde başını önüne eğmeden önce birkaç saniyeliğine neredeyse bir kayıtsızlık, Oxford'daki ilk akşamımızdaki gibi, aynı gizlenen gücenmişliğin izi vardı. Sanırım böyle durumlarda herkes farkında olmadan dul kalan kişiye bir göz atar. Bunu diğerleri de yapmıştı. Orada da bir şey ilan ediliyordu. Harvard'daki adamın şu anda Jane gibi zor bir kadınla nasıl baş edeceğini bilip bilmediğini merak ediyordum. Adamın cenaze merasiminde olmadığını biliyordum. Mezarın başında toplanmadan önce Roz'la görüşmüştüm, ölünün başında beklerken kadehlerimizi tekrar doldurmaya geldiğinde annesinin maskesini incelemeye çalışıyordum. Caro'yla ayakta dikiliyorduk, Anthony'nin yaşlı bir halası da yanımızdaydı.</span></p>

  <p class="calibre1"><span class="calibre2">"iyi misin, Jane?"</span></p>

  <p class="calibre1"><span class="calibre2">"Evet, iyiyim. Bu kadarına tahammül edebilirim." Dönüp arkasına göz attı, Anthony'nin Katolik bazı üniformalı yakın dostları sağa sola yayılmışlardı. Jane gülümsedi. "İyi bir kutsallığı bozma ayini görmemiş-sindir herhalde?"</span></p>

  <p class="calibre1"><span class="calibre2">"Gülmek işe yarayabilir."</span></p>

  <p class="calibre1"><span class="calibre2">"Öyle mi dersin?''</span></p>

  <p class="calibre1"><span class="calibre2">Jane sonra diğerlerinin bardaklarını doldurmak için ilerledi, ne kadar geleneksel göründüğünden endişe etmiyormuş gibiydi.</span></p>

  <p class="calibre1"><span class="calibre2">Compton'da geçireceğimiz hafta sonundan önce Roz'u yemeğe çıkardım. Bu, Caro'yu biraz gücendirdi. Meraklanınca ben de Anthony'nin söylemiş olduğu şeylerin Roz'a tek başına aktarmamın daha iyi olacağını söyledim ama akşam bir saatimi onunla, antikacı bir mücevher dükkânında, Roz'un beğenebileceğini düşündüğü bir şey bulmaya çalışmakla harcayarak onu yatıştırdım. Onca yıl Caro'yu doğum günü hediyelerinden mahrum ettiğim için kefaretimi yerine getirme tarzım buydu. Sonunda gümüşten, içi yosuna benzeyen akik taşlı bir kolye beğendik, Caro da (onları yenemiyorsan, satın al) tesadüfen gözüne ilişen daha küçük bir kolye alıp çıktı.</span></p>

  <p class="calibre1"><span class="calibre2">Roz hediyesini beğenmiş görünüyordu, bu hediyeyi kesinlikle beklemiyordu ve boynundaki boncuk kolyeyi hemen çıkarıp hediyesini taktı. Akşam güzel geçti. Kendi hayatından pek bahsetmedi; işinden, özel yaşamından bahsettikten sonra ikimizi birden geçmişe sürükledim. Aslında niyet ettiğime göre çok daha ayrıntılı bir açıklama yaptım ama annesiyle aramda arkadaşlık dışında herhangi bir şeyi akla getirecek en ufak bir ipucunu bile gizledim. Suçu üzerime alıp oyun üzerine yanlış yönlenmiş güdülerimi açıklamaya çalıştım ve ailesinin tepkisini buna verilecek tek tepki olarak gördüğümü düşündüğüne emin oldum. Biraz da buradan yola çıkarak Roz, Jane'i tekrar anlatmaya başlamış gibi görünüyordu. Bir keresinde Jane'in ona, benim Nell'le hiç evlenmemem gerektiğinden ve suçlanacak kişinin bütünüyle ben olmadığımdan bahsettiğini söyledi. Bir an tuhaf bir şekilde Jane'in, karşımda oturan kız ile günah çıkarmanın bir zamanlar kıyısına geldiği duygusuna kapıldım.</span></p>

  <p class="calibre1"><span class="calibre2">"Sana nedenini söyledi mi?"</span></p>

  <p class="calibre1"><span class="calibre2">Roz gülümsedi. "Nell'in yeğeniyim sadece ama ben bile onun bazen biraz aşırıya kaçtığını düşünüyorum."</span></p>

  <p class="calibre1"><span class="calibre2">"Nell değişti. Annenden daha fazla değişti sanırım."</span></p>

  <p class="calibre1"><span class="calibre2">"Bu onun sorunu. Değişememek. Bu konuda onca konuşmasına rağmen."</span></p>

  <p class="calibre1"><span class="calibre2">"Bunu ciddiye almıyor musun?"</span></p>

  <p class="calibre1"><span class="calibre2">"Gözümle görmeden inanmam. Onun Katolikliği işte, biliyorsun. Hâlâ derinden derine onda bu var. Burnu kötü kokular alıyormuş gibi cenazeye gelen herkesi çok iyi ağırladı doğrusu. Kargalardan ve bunun gibi şeylerden bahsederken derinliklerde bir yerde bu hâlâ duruyor. Psikoloji tuhaf bir şey. Tüm günah ve suçluluk meseleleri."</span></p>

  <p class="calibre1"><span class="calibre2">"Farklı bir inanca mı geçti yoksa?"</span></p>

  <p class="calibre1"><span class="calibre2">"Bu konuda tartışıyoruz."</span></p>

  <p class="calibre1"><span class="calibre2">"Kabul etmiyor mu?"</span></p>

  <p class="calibre1"><span class="calibre2">"Genellikle her zamanki gibi kaçıyor. Ben onun hayatını yaşamadım, bilemem. Böyle işte."</span></p>

  <p class="calibre1"><span class="calibre2">Kendi ruhumu açmamdan ya da onun gerçek yüzünü göstermesinden sonra Roz'u, annesiyle babası hakkında konuşturmaya devam etmek zor değildi. Anthony'yle Jane'in zaten anlatmış olduğu şeyler ya da tahmin ettiklerim dışında herhangi bir şey öğrenemedim. Bu, daha ziyade bilinen gerçeklere, dramatik ironiyle kaplı yeni bir açıyla bakma meselesiydi. Roz'un, annesine vaftiz adıyla seslenip Anthony'den "babam" diye bahsettiğini açığa vuran bir huyu vardı ki bu, son yıllardaki ev hali gerçeğini yansıtıyormuş gibi görünüyordu. Bir erkek olarak ailedeki kadınlara karşı cephe oluşturmak kadar basit bir şey değildi, bunun yanında erkek ve kadın zekâlarının arasında, konuşulmayan mesafenin oluşturduğu bir bölge vardı. Roz, Jane'den duymuş olduğum çok bilindik bir deyimi tekrarladı: "Hiç konuşulmayan çok fazla şey var." Roz'un babasını sevmemesi yüzünden değildi bu. Belli bir nizama koyulmuş fikir silsileleri dışında sadece babasına nasıl yaklaşacağını hiç bilemediğinden, bazen bu sanki birer ilgi gösterilmesi gereken evlatlıklar yanılgısından kaynaklanıyordu. Roz'a, onların da Jane'in ardından Kilise'den ayrılmalarının Anthony'yi hüsrana uğratıp uğratmadığını sordum.</span></p>

  <p class="calibre1"><span class="calibre2">"Kesinlikle. Ama o anda hiç de öyle olmamıştı. Ben on altı yaşındaydım, Jane ne hissettiğimi biliyordu... Bir gün sadece babamla ben, babamın orkide gezintilerinden birine gittik, ben de baklayı ağzımdan çıkardım. Babam olağanüstüydü. Şüphe ve inanç hakkında konuştuk. Bilirsin işte, sanki bu felsefi bir sorunmuş gibi. Benden biraz daha çaba göstermemi istedi. Ama ona sonraki dönem de aynı şekilde hissettiğimi söyleyince hiç tartışmaya girmedi. Kesinlikle mantıklıydı, beni geri kazanmaya çalışmadı. Sanırım Anne'e gelince aynı şeyin olduğunu kabul ederek pes ediverdi. Şimdi bunun onu, dayanamayacağı şekilde tecrit ettiğini fark ediyorum. Bu absürd, bizleri bu sorunun var olduğunu anımsamaktan bile korudu. Bu manzaradan habersiz olan Katolikler, akşam yemeğine filan geldiklerinde masum bir şekilde bu konudan bahsettiler. O da konuyu derhal kapattı." Roz duraksadı, sonra, "Onu son gördüğümde inancımı kaybettiğimden bahsettim" dedi.</span></p>

  <p class="calibre1"><span class="calibre2">"Bunun onu incitip incitmediğinden mi?"</span></p>

  <p class="calibre1"><span class="calibre2">“Bunun onu incittiği için üzgün olduğumdan."</span></p>

  <p class="calibre1"><span class="calibre2">"O ne dedi?"</span></p>

  <p class="calibre1"><span class="calibre2">"Beni zorla yapmaya çalıştığı kişi olacağıma, kendim gibi olmamı yeğlediğini." Roz'un yüzünde hafif bir ürperme oldu ve başını önüne eğdi.</span></p>

  <p class="calibre1"><span class="calibre2">"Konuyu değiştirelim."</span></p>

  <p class="calibre1"><span class="calibre2">"Hayır." Roz başını iki yana salladıktan sonra yukarı kaldırıp gülümsedi. "Ben... bunun için artık çok geç."</span></p>

  <p class="calibre1"><span class="calibre2">"Anthony çok dürüsttü ve duygularını kolay göstermezdi, Roz. Bu ölümcül bir bileşimdir sıradan insanlarla yüzyüze geldiğinde."</span></p>

  <p class="calibre1"><span class="calibre2">"Evet, biliyorum."</span></p>

  <p class="calibre1"><span class="calibre2">"Peki, müstakbel yeni üvey baban daha mı cana yakın?"</span></p>

  <p class="calibre1"><span class="calibre2">"Aa, Peter iyi biri. Onun çok parlak olması beklenir ama hayatın tadını çıkarıyor. Aslında soytarı bile olabilir." Roz bana biraz daha Peter'dan bahsetti. Kuzeyliymiş, Tyneside'dan, bir dok işçisinin oğluymuş ama kesinlikle anlayamazmışız. Oxford'da asıl branşında bir burs almış, Anthony'nin öğrencisiymiş, geçmişi hiç düşünmüyormuş. İlk evliliğinden iki çocuğu varmış, suçlu olan taraf oymuş ve o günlerde kendini azgın biri olarak görüyormuş. Kız kendi sınıfındaki eski mezunlardan biriymiş, skandal gibi bir şey çıkmış.</span></p>

  <p class="calibre1"><span class="calibre2">"Neden onunla evlenmemiş?"</span></p>

  <p class="calibre1"><span class="calibre2">"Sahiden hiç bilmiyorum. Jane, Peter'ın evlenmek istediğini ama bir şeylerin yolunda gitmediğini söyledi. Peter'ın eski karısı korkunç bir baş belasıymış, hemen bizim evin köşesini dönünce kadının evi geliyor "</span></p>

  <p class="calibre1"><span class="calibre2">"Evet, duymuştum."</span></p>

  <p class="calibre1"><span class="calibre2">Roz eğlenerek beni küçük bir sorguya çekti. "Bu gece çok fazla şey duymuş gibisin."</span></p>

  <p class="calibre1"><span class="calibre2">"Gestapo benimle gurur duyardı."</span></p>

  <p class="calibre1"><span class="calibre2">"Ama henüz biryere varamamış olmana çok şaşırdım"</span></p>

  <p class="calibre1"><span class="calibre2">Bakışlarımı Roz'un gözlerinden yere doğru kaydırdım.</span></p>

  <p class="calibre1"><span class="calibre2">"Baban bana bir tür görev verdi, Roz. Tabii ki Peter'dan haberi yoktu ki bu beni olayın dışına çıkarıyor ama aileyi bir arada tutmamı rica etti. Ben de bunu yapmayı çok istiyorum. Bunu benden o istediği için değil sadece. Eğer işe yararsa hepinizin bir arada olmasını istiyorum."</span></p>

  <p class="calibre1"><span class="calibre2">"Sanırım zaten öyle. O gün seni arabayla istasyona bıraktıktan sonra biz de konuştuk."</span></p>

  <p class="calibre1"><span class="calibre2">"Annen onu çok fazla şey söylemeye zorladığımı düşünmediği sürece."</span></p>

  <p class="calibre1"><span class="calibre2">Roz gülümsedi. "O seni çok fazla şey dinlemeye zorladığını düşünüyor."</span></p>

  <p class="calibre1"><span class="calibre2">"En azından iyi bir arabulucumuz var."</span></p>

  <p class="calibre1"><span class="calibre2">Roz akik kolyesine dokundu. "Artık utanmadan ondan rüşvet alacağım."</span></p>

  <p class="calibre1"><span class="calibre2">Daha sonra Paul'den ve diğer şeylerden bahsettik. Roz'un önümüzdeki cumartesi çalışması gerekiyordu ve bizimle Compton'a gelme fikrinden vazgeçmek zorunda kalmıştı. Ama yeni erkek arkadaşıyla baharda Thorncombe'a geleceğine söz verdi. Bendeki pek bir amcaya benzer bir yardımseverlik değildi. Aile yörüngesine tekrar girmemin ardından, Thorncombe'daki çiftlik evini satın almadan çok önce, aslında bir zamanlar ruhuyla orayı satın alma nedenimle ilgili (hayaletler satın alınabilirse şayet) hayal meyal anılar aklıma gelmeye başlamıştı. Fakat beklemeleri gerekiyordu.</span></p>

  <p class="calibre1"><a id="bookmark0"></a><a href="#footnote1">1</a></p>

  <p class="calibre1"><span class="calibre2">Erinyes. Yunan mitolojisinde öç alma tanrıçaları. (y.h.n.)</span></p>
</body>
</html>
