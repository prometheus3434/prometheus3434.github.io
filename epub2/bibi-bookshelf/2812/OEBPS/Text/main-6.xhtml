<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1"><a id="bookmark0"></a><span class="calibre2">Jane</span></p>

  <p class="calibre1"></p>

  <p class="calibre1">Tamam mı?</p>

  <p class="calibre1">"Tamam."</p>

  <p class="calibre1">"Ben gidip iyi geceler dileyeyim."</p>

  <p class="calibre1">Jane'i kitabına gömülmüş olarak bulduğum yerde beklerken kendimi birden fazla anlamda bekletiliyor hissettim: Hayatına yeniden girmemiş olmamı dileyen ve az çok yalan söylemeye söz vermiş olduğum bir kadınla şimdi bir akşama dayanmak zorunda olmanın verdiği görünür utancı.</p>

  <p class="calibre1">Anthony'nin tarih öncesi hoşgörüsünün ifşasının yansıması, çok bariz bir şekilde kurtarılmak istemeyen birinin kurtarıcısı olarak, bana biçtiği bu rolden daha umulmadık, daha olağanüstü görünüyordu. Anthony'nin durumunun acıma duygusu uyandıran gücünden etkilenmeye başladım. Her ne kadar Anthony bu unsurun var olduğunu reddetse de, belirsiz bir şekilde aldatılmış ve beni susturmasına müsaade etmiş olduğum hissine kapıldım. Daha fazla tartışmalıydım. Sürpriz yapma sırası Anthony'deydi ve tekrarlarımın hiçbiri, gelecekte Jane'le olan ilişkilerin çok tesadüfi bir şekilde yeniden başlaması dışında böyle temel bir tartışma nedenini ya da herhangi bir şeyde zorlayıcı bir değişimi öngörememişti.</p>

  <p class="calibre1">Belki de hastalık ve ilaçlar Anthony'nin dengesini bozmuştu. Belki bütün bunlar onun çok dolambaçlı bir şekilde karısından bir tür intikam almasıydı. Belki de diğer insanlarla aynı çizgiyi takip ediyordu. Ama durum böyle olsaydı Jane muhakkak beni uyarırdı ve onun davranışı Anthony'nin teşhisini pek yadsımıyordu. Sanırım Jane'inkinden çok benim huzurumu kaçırmış olduğuna hep inandığım ama aslında uzun zamandır iş işten geçti kategorisine havale etmiş olduğum bir olaydaki bu olasılıkta yatan en büyük sarsıntı, nihayetinde (şayet Anthony inandıysa) Jane'i daha derinden etkilemişti. Ama bunların hepsi birinin tiyatroya gidip de sahneye konuluşundan yarı ömür önce görmüş olduğu bir eserle karşılaşması gibi öylesine mazide kalmış, öylesine tarih olmuştu ki ... Tabii ki o ve Jane'in içinde ikamet ettiği tiyatro bir anlamda devam etmişti. Geçmiş bu şekilde onlar için şimdiki zaman olmaya devam etmiş olmalıydı,- ancak o akşam, çocuklarla değerleri tuhaf bir biçimde taş kesmiş insanlar arasına düştüğüm hissine kapıldığım ne ilk ne de son andı. Aynı zamanda da Anthony'nin harekete geçirdiği ve sertleşen yılların ardından, bir tür yeşermeyle ama bu mecazın kötü olduğu kadar iyi yanlarıyla da kazandıklarımız kadar yitirdiklerimizi de yeniden yeşerten daha öznel bir yanım olduğunu biliyordum.</p>

  <p class="calibre1">Jane pek gecikmedi, asansöre binip yan yana, yüzümüz kapıya dönük aşağı indik. Bir an uygunsuz bir sessizlik oldu.</p>

  <p class="calibre1">"Onu nasıl buldun?"</p>

  <p class="calibre1">"Her şeye çok müthiş bir şekilde göğüs germiş <sup class="calibre6">11</sup></p>

  <p class="calibre1">"Tamamen vakit kaybı olmasa bari<sup class="calibre6">11</sup></p>

  <p class="calibre1">"Tabii ki değil."</p>

  <p class="calibre1">Jane'in söylemiş olduğu söze kabadan başka bir şey denemezdi. Yapmacık ses tonu, olumsuzluğu etkili bir şekilde yalanlamıştı. Ben aslında içerlemiş birinin elinden tutuyordum. Artık, elin ne kadar güçlü olduğunu tahmin edersiniz. Çantasında arabanın anahtarını arıyordu.</p>

  <p class="calibre1">"Benden bütün orkide kitaplarını sana vermemi rica etti."</p>

  <p class="calibre1">"Çok hoş bir davranış."</p>

  <p class="calibre1">"Kitapların herhalde ümit vermeyecek kadar modaları geçmiştir."</p>

  <p class="calibre1">"Pek sanmam. Hem yine de benim olsunlar isterim <sup class="calibre6">11</sup></p>

  <p class="calibre1">"Bulup çıkarırım."</p>

  <p class="calibre1">Asansör kapıları kayarak açıldı. Arabasına tekrar bindiğimiz sırada Jane'in bana ne konuşulduğunu sormayacağı çok açıktı. En azından bu konuda yalan söylemekten kurtulacaktım. Ya biliyordu ya da umurunda değildi. Anthony beni en azından sessizlikle geçen yıllara son vermek istediğine ikna etmişti. Jane o yılların hâlâ orada olmasından pek memnundu ve görünüşte uysal olsa da ağırbaşlı bir seyirle mevcudiyetlerinin altını çizmeye başlıyordu.</p>

  <p class="calibre1">Kendimizi İtalyan lokantasında bulduk ama yine biri Jane'i tanıdı. Durduk ve Jane beni çiftle sadece ismen tanıştırdı, hepsi bu kadardı, orada bulunuş nedenimden utanıyormuş gibi. Anthony hakkında azıcık bilgi teatisinde bulunuldu. Sonra lokantanın diğer tarafındaki masamıza gittik. Jane onların kim olduğundan bahsetti: Merton'dan İngiliz bir öğretim üyesiyle karısı. Jane'in daha ziyade onlarla oturup konuşmayı yeğleyeceği izlenimine kapıldım, benim de buna karşılık Jenny'yle misilleme yaptığım bir sırrım vardı. Menü incelenip yemek siparişi verildiğinde, Jane bana işimin nasıl gittiğini sordu. Sohbet ettik akik taşlı broş taktığı krem rengi gömleğiyle, dirsekleri masada, ellerini hafifçe kavuşturmuş, sakin bir şekilde başı dik ve yüzüm dışında lokantadaki her şeyi dikkate alarak oturuyordu. Yavaş yavaş, neredeyse gönülsüzce kendimi Anthony'nin görüşünü kabul eder buldum. Jane'de inatla başka bir yerde olan bir şey vardı... Dahası hiçe sayarcasına başka bir yerde. Jane'in nezaket gösterisine rağmen çok geçmeden kocasının, Jane'in onun dini ve felsefi görüşlerine acıdığını ileri sürmüş olması gibi benim sinema dünyama karşı da aynı aşağılamanın kokusunu almaya başladım. Sorularının hiçbiri masummuş gibi gelmiyordu.</p>

  <p class="calibre1">"Yani tiyatroyu tamamen bıraktın mı?''</p>

  <p class="calibre1">"Söyleyecek yeni bir şey yok ya da sadece bunusöylemenin revaçta olan yeni yollarına kendimi alıştıramadım."</p>

  <p class="calibre1">"Sinema da aynı aynı sorunlar yok mu?"</p>

  <p class="calibre1">İlk yemeklerimiz geldi. Hayatımın çoğunu insanların anlık ama kendilerini ele veren jestlerini gözlemleyerek geçirdim ve Jane'in kavun yemek için çabucak kaşığı kapışı dikkatimi çekti. Benimle ilgili en azından bir varsayım olarak yıkıma gereksinim duyduğuna karar verdim.</p>

  <p class="calibre1">"Bu benim alanımda biraz endüstriyel idareci olmak gibidir. Ana ürünün standardını korumak mı? Bu eğlencedir. Revaçtaki yıldızlar için araçlar. Kaçakçılığını yaparak içeri sokmaya çalıştığı gerçeğin tuhaf dozu önemsizdir. Sadece ambalajın bir parçası. Prestij, gişe raporlarından gelir. Olsa olsa en fazla meslek erbabından."</p>

  <p class="calibre1">Jane kavununu inceledi. "Yani bunarazı mı oldun?"</p>

  <p class="calibre1">Izgara sardalyelerimin üzerindeki kılçıklarını ayıkladım.</p>

  <p class="calibre1">"Her türlü bahanem var, Jane. Ama Anthony zihnimden geçenleri daha yeni keşfetti. Beni önce bir bozguncu, sonra da romantik karamsar olarak adlandırdı."</p>

  <p class="calibre1">Jane hafiften dalga geçti. "Becket'e de layıkıyla lanet okunmuştur."</p>

  <p class="calibre1">Gülümsedim vegözleriyle buluşmaya çalıştım ama gözleri özenli bir gayretle kavundaydı. "Aynı fikirde değil misin?"</p>

  <p class="calibre1">"Ah, evet. Fakat Anthony'ninkilerle aynı sebeplerden değil."</p>

  <p class="calibre1">"Neden öyleyse?"</p>

  <p class="calibre1">Jane omuz silkti. "Sadece bu edebi melankoli çoğu zaman faşizmden önce geliyor. Rousseau, derken Napoleon. Chateaubriand ve Restorasyon Devri. Yirmiler."</p>

  <p class="calibre1">"Rabelais ilah olarak duruyor mu?"</p>

  <p class="calibre1">Gergin ve kaale almayan hafif bir gülümseme daha.</p>

  <p class="calibre1">"Onu unutmuştum."</p>

  <p class="calibre1">"İlah üzücü bir hale mi geldi?"</p>

  <p class="calibre1">"Bu ilahın yanlış anlaşılması."</p>

  <p class="calibre1">Ben aşırı hoşgörülü toplumu kastetmiştim ama Jane'in neyi kastettiğine emin değildim.</p>

  <p class="calibre1">"O ilah geçen gece tekrar hayatıma girdi. Barney Dillon’ı hatırlıyor musun?"</p>

  <p class="calibre1">Jane kavununu yerken bir an durakladı. "Caro sana söyledi mi?"</p>

  <p class="calibre1">Ona hayretler içinde baktım. "Biliyor muydun?"</p>

  <p class="calibre1">"Geçen hafta günübirlik kasabaya çıkmıştım. Birlikte öğlen yemeği yedik." Jane kaşıkla kavunun etli kısmını çıkarmaya devam etti. "Annesine söylemeye korktuğu şeyleri daha çok bana söyleme eğiliminde hep " İtirafı herkesten önce duyduğu için özür dilemeye niyetlendiğini fark etmekle birlikte gizli bir azarlama da sezdim.</p>

  <p class="calibre1">"Nell'e söyledin mi?"</p>

  <p class="calibre1">"Benden söylemememi istedi. Sen nasıl tepki gösterdin?"</p>

  <p class="calibre1">"Becerebildiğim kadar sakince."</p>

  <p class="calibre1">"Endişeye gerek yok. Caro'nun aklı başında."</p>

  <p class="calibre1">"Bunu onaylayamazsın!"</p>

  <p class="calibre1">Jane tereddüt etti.</p>

  <p class="calibre1">"Rosamund'un evlenmeden beraber yaşadığı genç adamlardan birkaçını görmelisin. Onaylamamanın işe yaramadığını öğrendim."</p>

  <p class="calibre1">"Barney öyle kahrolası bir düzenbaz ki anlatamam." Jane’e New York'tan uçakla gelişimizi, Heathrow'da buluşmamızı ve Barney'nin sinsi sessizliğini anlattım.</p>

  <p class="calibre1"><span class="calibre2">* François Rene de Chateaubriand. Fransız yazar ve diplomat. (ç.n.) ** İngiltere'de Jl. Charles ve 11. James dönemi. (ç.n.)</span></p>

  <p class="calibre1">"Yıllardır onunla karşılaşmadım.<sup class="calibre6">11</sup></p>

  <p class="calibre1">"Televizyonda görmüş olmalısın."</p>

  <p class="calibre1">"Ara sıra. Bu işin altından gayet iyi kalkıyora benziyor. Geldiği gibi gidiyor işte. "Jane kavunu bitirdi. "Lezzetliydi."</p>

  <p class="calibre1">Jane derinden bir değişim geçirmeseydi, aslında Barney hakkında bu şekilde ya da kavuna "lezzetli" demesinden daha samimi bir şekilde düşünmeyeceğini biliyordum. Jane beni küçümsemek için eski bir Oxford hilesini kullanıyordu sadece: Duygularını açık eden insanları daha fazlasını göstermelerine teşvik etmek için her zaman aksini iddia et. Belki de suskun kaldığım için bu numarayı yemeyeceğimi tahmin etti zira sözüne devam etti.</p>

  <p class="calibre1">"Gerçekten yardıma ihtiyaçları olursa gelirler."</p>

  <p class="calibre1">"Caro'nun onda ne bulduğunu bir anlasam"</p>

  <p class="calibre1">"Nell'in kendisini aptala çevirme çabalarına rağmen Caro öyle değil."</p>

  <p class="calibre1">İki yemek arasında bir sigara yaktım, ilişkimiz sırasında Jenny'nin beni kurtardığı kötü bir alışkanlık."</p>

  <p class="calibre1">"En azından Caro'nun senden neden çok hoşlandığını anlamaya başlıyorum."</p>

  <p class="calibre1">"Duygularımız karşılıklı."</p>

  <p class="calibre1">Kayıtsız bir sağduyu belki ama kendi tabiatımla kabahatlerim için Barney'yi suçlayamayacağımı imaedergibi görünüyordu. Konuyu değiştirip lafı Jane'in kendi çocuklarına getirdim. Rosamund, Cambridge'den mezun olmuş, şimdi BBC'de asistanmış ve her hafta sonu Oxford'a geliyormuş. Daha küçük olan kızı Anne, dil eğitimi için bir yıllığına İtalya'da kalıyormuş. Anthony, Anne'in bunu yapmasında ısrar etmişmiş. En ufakları Paul de, henüz Paul'ü hiç görmemiştim, on beş yaşında Dartington'a giden bir çocuk olmuş. Caro'dan Paul'ün hilekâr bir çocuk olduğunu duymuştum. Onu, Caro'nun "Tek kelime etmiyor" diye sürekli vurguladığı betimlemeden biliyordum. Annesinin anlataşın-dan Paul'ün nasıl bir çocuk olduğunu pek çıkaramadım. Duygusal bir çocukmuş ve okulla ilgili sorunları varmış ama Jane bunu geçiş dönemi olarak düşünüyordu. Benim bir yabancı olduğumu, aile dostu olmadığımı bana göstermek için küçük bir fırsat daha yakaladığını düşünmüş de olabilirdi. Ardından Compton ile Oxfordve nasıl değiştiği hakkında bir konuşma geçti aramızda. Hatta Jane'e konuyu birazcık açtırarak kendi yaşamı, kurulları ve hayır işlerine doğru genişlettim ama ölüyor oluşu ya da evlilikleri dışında Anthony hakkında tek kelime etmedi. Jane'in ilgisizliğindeki aşırı titizlik konuşmuş olduklarımıza gelince daha ürpertici bir hal aldı.</p>

  <p class="calibre1"><span class="calibre2">Anthony'nin hatırına, sırf nezaketten bana tahammül ediliyor olduğunu gittikçe daha iyi anlamaya başlamıştım. Konuştukça, daha önceki bir "günah" ve onu affetmedeki yetersizlikte bile hiç ortak yanımız olmadığı iyice ortaya çıkıyordu. "Bağışlama" saçma şekilde sunuldu, yanlış yorumlanmamışsa şayet, bu açıkça Jane'in bana değerimin altında ne kadar acımasızca paha biçtiğini gösteriyordu. Bu görüşme artık içime atıp bir sonraki buluşmamızda Jenny'ye anlatılacak bir şey olmaya başladı.</span> <span class="calibre3">Onu</span> <span class="calibre2">hayatımdan atmak giderek imkânsız gibi görünüyordu. Bu ve bir önceki sahne anlatılmak zorundaydı, Jenny de şu anda benim dilimden anlayan tek kişiydi. Burada dil umut vermeyecek kadar arkaikti ya da kahveler geldiği anda ben öyle düşünüyordum ve bir sessizlik oldu. Herhangi bir sözcüğe göre daha çok şey ifade eden şu sessizliklerden biri. Son bir girişimde bulundum: "Oxford'da yaşamaya devam edecek misin, Jane?"</span></p>

  <p class="calibre1"><span class="calibre2">"Emin değilim. Artık bütün arkadaşlarım burada. Andrew, Compton'ı öneriyor ama Neli de ben de buna karşıyız. Andrew birbirimizin sinirlerine dokunma haddimizin pek farkında değil." Jane sigarasını içmiş şimdi de söndürüyordu ve kül tablasıyla konuşuyormuş gibi görünüyordu. "Ayrıca ben Komünist Parti'ye üye olmayı düşünüyorum."</span></p>

  <p class="calibre1"><span class="calibre2">Jane bana bakmıyordu ancak bir an için göstermiş olduğum budalaca şaşkın yüz ifadesinin farkına varmış olmalıydı. Bir iki dakika bunun Nell ve Andrew'yla ilgili mecazi bir söz olduğunu sandım. Ama sonra Jane, zoraki hafif bir gülümsemeyle, böyle bir bilginin biriktirmeden ve zamanı kollamadan pek dikkatsizce ve yersiz bir şekilde verilemeyeceğini bildiğimi biliyormuşçasına birden gözlerimin içine baktı.</span></p>

  <p class="calibre1"><span class="calibre2">"Ciddi misin?''</span></p>

  <p class="calibre1"><span class="calibre2">"Maocularla ve aynı zamanda Uluslararası Marksistlerle temas halindeyim. Onlar çok daha modaya uygun tabii ki" deyip ekledi: "Bu arada, Anthony bilmiyor. Henüz karar vermedim. Bu sanırım zihinsel olduğu kadar sezgisel de."</span></p>

  <p class="calibre1"><span class="calibre2">"Doğru geldiği için mi?"</span></p>

  <p class="calibre1"><span class="calibre2">"Diğer seçeneklere göre biraz daha az yanlış geldiği için."</span></p>

  <p class="calibre1"><span class="calibre2">"Alışılmış dönüşüm yönteminden kesinlikle farklı bir değişim."</span></p>

  <p class="calibre1"><span class="calibre2">"Burada bunun çok gerçekdışı olduğunu biliyorum. Oxford'da. Onlar ülkenin başka herhangi bir yerinde olduğundan çok daha kültürlüler <sup class="calibre6">11</sup></span></p>

  <p class="calibre1"><span class="calibre2">"Rusya mı?"</span></p>

  <p class="calibre1"><span class="calibre2">Jane hafiften gülümsedi. "Seralarda yetiştirilen insanlar mı?"</span></p>

  <p class="calibre1"><span class="calibre2">"Ama... Yani geri kalmış köylü toplumlarda olur bu. Bizlerse artık hiç de öyle değiliz."</span></p>

  <p class="calibre1"><span class="calibre2">"Geri kalmış kapitalist bir toplum mu değiliz?"</span></p>

  <p class="calibre1">"Yine de belli özgürlüklere alışmadık mı?"</p>

  <p class="calibre1">Jane bir sigara daha aldı ve sigarasını yakmam için öne doğru eğildi.</p>

  <p class="calibre1">"Bende herhangi bir Jan Dark hayali yok. Şiddetten de dogmadan da nefret ediyorum. Onların değişimin önceden gerektirdiği şeyler gibi göründüğünü biliyorum. Ben Katolik fikirlerin bile izinden gidemedim. Bu yolda hiç de iyi bir sicilim varmış gibi davranmıyorum."</p>

  <p class="calibre1">"Ama?"</p>

  <p class="calibre1">Jane parmağının ucunu fincan tabağının kenarlarında gezdirdi.</p>

  <p class="calibre1">"Sanırım hem çok çocuksu hem de entelektüel Marksist bir toplum hayalim var. Bir gün gelip kuramı yerel olarak, Mao'nun Çin'de yaptığı gibi uygulanabilir bir şeye dönüştürebilecek bir sistem." Jane başını kaldırıp karşıya baktı. "Bu kısmen üniversite yaşantısının anlamsızlığın-dandır. Üniversitenin kendini beğenmişliği, elverişsizliği." Jane kendi kendine hafifçe gülümsedi. "Bilmiyorum aslında. Busadece Sol'un düşünenlerin yanı sıra hisseden insanlara da gereksinimi olduğu, aptalca bir yanılsamadır belki de."</p>

  <p class="calibre1">Jane'i seyrediyordum, yine yere bakıyordu. Eskiden onun ne kadar iyi, amatör bir aktris olduğunu hatırladım. Geldiğimden beri rol yapıyordu ama rolü değişmişti. Bana karşı olan tavrının değişip değişmediğinden şüpheleniyordum. Bu bir uzlaşma, maskesinin ardında ne olduğunu açıklama çabası gibi görünebilirdi. Ama bu aslında tahta —demir perdenin kişisel bir biçimi olarak— ikinci bir çit çekmekti.</p>

  <p class="calibre1">"Bu günlerde buralarda bu yaygın bir şey mi?"</p>

  <p class="calibre1">"Ben modayı takip etmiyorum, kastettiğin buysa."</p>

  <p class="calibre1">"Peki, bunun tersi mi?"</p>

  <p class="calibre1">"Benim aklıma üniversitede bariz dört, yo, beş S.CR. Marksist geliyor. Birine tahammül edemiyorum."</p>

  <p class="calibre1">"Anthony hiç farkına varmadı mı?"</p>

  <p class="calibre1">"Anthony aşırı sol görüşlerim olduğunu biliyor. Bazılarına katılıyor. Çok şaşıracağını sanmıyorum."</p>

  <p class="calibre1">"Neden ona söylemiyorsun o halde?"</p>

  <p class="calibre1">"Bunun onu incitebileceğini düşünüyorum."</p>

  <p class="calibre1">"Nell biliyor mu?"</p>

  <p class="calibre1">Jane dudaklarını birbirine bastırdı.</p>

  <p class="calibre1">"Bu konuda birkaç seans kavga ettik. Biri daha üç gün önceydi. Neli, espri anlayışı ve hoşgörüsü dışında Andrew'nun bütün ahmakça görüşlerini kapmayı başarmış. Andrew bütün bunlara şaka muamelesi yapıyor. Nell bunu kişisel bir hakaret olarak görüyor maalesef."</p>

  <p class="calibre1">"Bu konuda seninle görüşlerimiz aynı."</p>

  <p class="calibre1">Ama busöylediğim onda, oldukça yüzeysel diyebileceğim, neredeyse hiçbir tepki uyandırmadı.</p>

  <p class="calibre1"><span class="calibre2">"Ev, göreceksin çok büyük. Aslında onun her yerine ihtiyacım olmaz. Bir şekilde bittiğinde evin kullanıldığını görmek istiyorum." Jane masanın öbür tarafına bir sert bir bakış fırlattı. "Belki tekrar baştan Lenin'in dulu olacağım sadece. Herkesin şaka konusu yapacağı ev sahibesi. Kahvaltıda broşürler, akşam yemeğinde propaganda."</span></p>

  <p class="calibre1"><span class="calibre2">"Eee... Oxford bununla ünlü"</span></p>

  <p class="calibre1"><span class="calibre2">"Bu yitik davanın sadece zamana uyan aydınlar sınıfı arasında değer göreceğini düşünmem dışında. Akademisyenlerin büyük kısmı medyacı oldu çıktı." Jane duraksadı. "Maalesef, TV'ye ve Fleet Caddesi liberalizmine en iğrenç sağ kanat komplosu gözüyle bakmaya başladım."</span></p>

  <p class="calibre1"><span class="calibre2">"İzleyiciler iktidardan bile daha yoz."</span></p>

  <p class="calibre1"><span class="calibre2">"Neden en zeki olanların en yozolmak zorunda olduklarını ve akıllarının çoğunu sosyal ve genetik üstünlüklerini sürdürmeye adadıklarını anlamıyorum."</span></p>

  <p class="calibre1"><span class="calibre2">"Yurtdışına daha sık çıkmalısın, Jane. Onlar sadece süs bebekleri, mezbeledeki kavgacı küçük insanlar."</span></p>

  <p class="calibre1"><span class="calibre2">"Ama yurtdışında yaşamıyorum. Mezbele dediğin de benim ülkem."</span></p>

  <p class="calibre1"><span class="calibre2">"Benim de. Ama</span> <span class="calibre3">touch</span></p>

  <p class="calibre1"><span class="calibre2">Gülümsememe ancak karşılık verdi. Şu değişimlerin gölgesinde birbirimizi sinirlendirmeye başlamıştık. Farklı açılardan da olsa, ikimiz de birbirimizi çok hafife aldığımızı sezdiğimiz için olabilirdi. Garson yine kahve getirdi ama Jane istemedi. Ben de daha fazla kahve içmek istemiyordum ama Jane oturduğu yerden kalkmasın diye yine de biraz aldım. Garson uzaklaştığında bir sessizlik oldu. Nihayet konuştuğumda gözlerimi Jane'inkilerden kaçırdım.</span></p>

  <p class="calibre1"><span class="calibre2">"Bu genel lanetlemeye ben de dahil miyim?"</span></p>

  <p class="calibre1"><span class="calibre2">"Bunu neden düşünesin ki?"</span></p>

  <p class="calibre1"><span class="calibre2">"Çünkü beni gördüğüne memnun olan biriyle daha yeni buluştum."</span></p>

  <p class="calibre1"><span class="calibre2">Jane bir an sessiz kalıp ardından "Kadınlar erkeklerden daha çok değişiyor olabilirler" dese de başını iki yana salladı. "Üzgünüm. Geldiğine gerçekten çok minnettarım."</span></p>

  <p class="calibre1"><span class="calibre2">"Yarı sürgün ve kapitalist bir uşak olmama rağmen."</span></p>

  <p class="calibre1"><span class="calibre2">Jane başını önüne eğdi ve alçak sesle "Ağzımı bozduracaksın" dedi.</span></p>

  <p class="calibre1"><span class="calibre2">"Ama sen sessizliğin asla bozulmamasını istersin."</span></p>

  <p class="calibre1"><span class="calibre2">Jane bir nefes aldı. Aklından yine beni küçümsemeyi geçirdiğini biliyordum ancak hareketsiz duran bu kadınla silahlarının ardında dengeden çok uzak olan biri yatıyordu. Jane başını eğip cevap fincandaki acı telvede yazıyormuşçasına boş kahve fincanına baktı:</span></p>

  <p class="calibre1">"Anthony'nin sana ne söylediğini bilmiyorum ama bunların benim çok özel olduğunu düşündüğüm meselelerle ilgili olduğunu tahmin edebiliyorum. Yani geçmişten ziyade şimdiyle çok daha ilgili şeyler. Esasen hepsi bu kadar, bana inanmalısın." Jane tereddüt etti, sonra aniden çok daha doğal bir şeyin izi belirdi. "Şu anda hangi şekilde olursa olsun geçmişe katlanamam Dan...”</p>

  <p class="calibre1">Jane ismimi söylemişti, sonunda, ilk kez net bir ifade görmüştüm. Nihayetinde Jane de bir ölümlüydü. Bir süre sustum.</p>

  <p class="calibre1">"Anthony, ikinizin evliliğimi ve dolaylı olarak da hayatımı mahvetmiş olduğunuzdan bahsedip durdu. Kendinizi bu şekilde suçlamanızın doğru olmadığına işaret ettim. Bütün hataları ve kusurlarıyla hayatımdan hoşnut değilim Jane. En azından kendi evliliğimi kendim mahvedecek kadar yetenekli olmuşumdur hep. Mahvettim de. Birincisi bu. İkincisi, Anthony senle benim artık yeniden arkadaş olabileceğimizi umuyordu. Şimdi vardığım sonuca göre, senin yaşantında yoz ve vicdansız erkekler yönünden korkunç bir eksiklik var. Bence en azından bir tane ihtiyacın var. Ayrıca Anthony'ye yarın rapor vereceğim. Caro'ya da. Bu şekilde küçük de olsa biraz umut vermesini isterim."</p>

  <p class="calibre1">Bunları söylerken Jane, başını önüne eğmişti ve uzunca bir süre de önüne bakmaya devam etti ama dudaklarında yenilgiyi itiraf eden hazin bir gülümsemenin izi vardı. "Nell beni uyardı"</p>

  <p class="calibre1">"Hangi konuda?"</p>

  <p class="calibre1">"Kendinin değil de başkalarının blöfünü görmek diye adlandırdığı kötü alışkanlığın konusunda."</p>

  <p class="calibre1">"Bu oyunda senin de alçak bir engelin vardı."</p>

  <p class="calibre1">"Bu kötü alışkanlığımdan vazgeçmişim herhalde.”</p>

  <p class="calibre1">"Neden hep insaniyetsiz olanı sürdürmek istediğini anlayamıyorum."</p>

  <p class="calibre1">"Bunun kişisel olarak seninle bir ilgisi yok. Tamamen gereksiz şekilde üzerine yüklendiğini hissettiğim bir kullanma yüzünden."</p>

  <p class="calibre1">"Faşizmin bir tanımında da diğer insanlar adına yargılama hakkına sahip olma inancı yok mudur?"</p>

  <p class="calibre1">Kocasında sezmiş olduğum şeyi onda da fark ettim: Başka bir dünyadan biriyle yüz yüze geldiğinde bir güvensizlik, neredeyse yersiz bir kaygı. Hepsi bunu sanatsal olduğu kadar siyasi zeminlerde de kendi kapalı akademik dünyasını, şehrini küçümsemeye müsait olduğuna emin olduğumda küçümsemek ve bertaraf etmek için muhtemelen uygundu. Bunun yanında orası Jane'in yaşadığı yerdi ve O; insanlara, durumlara, yerel işaret sisteminden, en iyi bildiği düzenlerden vazgeçmiş ya da geçebilecek adamlara alışık değildi.</p>

  <p class="calibre1">Gözleri yerde, mırıldandı: "Ben artık senin tanıdığın kişi değilim Dan. Bunu daha iyi gizleyemediğim için üzgünüm. Bu senin hatan değil."</p>

  <p class="calibre1">Dan tereddüt ettikten sonra beyaz masa örtüsünün karşısına uzanıp hafifçe Jane'in eline dokunduğunda Jane bir şey söylemedi. Ardından Dan, garsona eliyle işaret eder.</p>

  <p class="calibre1">Dışarıda sis artmıştı, az önce ikimizin arasında olanları pek yansıtmıyordu. Neredeyse çok yoğundu ve etrafta ise tek tük araba vardı. Banbury Yolu'nu tırmandığımızı hatırlıyordum ama mesafe duygumu tamamen yitirmiştim. Jane, yanlardaki kaldırım taşlarına dikkatle bakarak ikinci viteste ağır ağır gidiyordu. Ara ara Jane'in yeni siyasi inançlarından konuştuk. Tartışmaya girmeden sadece kibarca teşvik ettim. Jane,- sanki bubir estetik sorunuymuş, İngiliz siyasi yaşamını simgeleyen çiçek aranjmanının bir yerlerine kızıl bir dal gerekiyormuş, Britanya'da savaş sonrasında komünizmin genel olarak reddi bir tür adaletsiz sosyal sürgünmüş ve (belki de daha fazla inandırmak için) bu kimyada bir eş değerlik sorunu varmış gibi kendi kendine itiraz eder oldu, hatta savunmaya geçti. Rusya nasıl kendi Soljenitsin'lerine gereksinim duyduysa, İngiltere de kendi Soljenitsin'lerine gereksinim duyuyordu. Ayrıca orta yaş kadın özgürlüğü unsurunun yanında Jane'in hem kendini hem de etrafındakileri şaşırtma ihtiyacı, zamanından önce dul kalacak olmanın ve onu tehdit eden bütün boşluklarına karşı bir tepkisi vardı. Sonunda Oxford yabansılığının ağır kokusunu duydum. Jane'inki gibi bir kararın, zalimlerin gerçekten can yaktığı bir yer olan Amerika'da ne anlama geleceği konusunda hiç fikri olup olmadığını merak ediyordum.</p>

  <p class="calibre1">Banbury Yolu'ndan bir yan sokağa saptık. Sonunda Jane direksiyonu kırıp bir bahçeden geçerek kaldırımdaki rampanın üzerine çıktı. Evin yanındaki bir garajın yakınına park etti. Arka koltuktan bir geceliğine hazırladığım çantamı çıkarıp kapıları kilitlemesini bekledim. Yarı bodrum bir evde ışıklar yanıyordu ve çakıl taşları üzerinde yürürken mutfağı görebiliyordum. Üstündeki zemin katta da ışıklar yanıyor, sisi aydınlatıyordu. Viktoryen tuğlalı beyaz ahşap doğramalar ve karayla kaplı bir sundurma yükseliyordu.</p>

  <p class="calibre1">Jane dikilmiş, el çantasındaki anahtarlarını arıyordu. Ama ön kapının renkli cam yüzeyinde bulanık bir gölge belirip Jane anahtarlarını çıkaramadan kapı açmıştı. Siyah kazaklı, kot pantolonlu, sıska küçük bir Fransız kız. Kenarları yaldızlı gözlüğü, kırmızı kurdele bağlanmış iki beliği ve Phedre'den fırlamış bir yüzü vardı.</p>

  <p class="calibre1"><span class="calibre2">* Aleksandr Soljenitsin ( 1918-2008), 1970 Nobel Edebiyat Ödülü sahibi Rus yazar. ** Racine'in Yunan ve Roma mitolojilerini kullanarak yazdığı bir trajedi. (y.h.n.)</span></p>

  <p class="calibre1"></p>

  <p class="calibre1">KAPININ DIŞINDA</p>

  <p class="calibre1"></p>

  <p class="calibre1">Hızlı hızlı Fransızca konuştuğundan ne dediğini anlayamadım ama kızın bize daha erken ulaşamadığı için Fransızlara özgü bir tür üzüntü duyduğu açıktı. Bizi neredeyse salona almayacaktı. Pompey kızılı duvarları ve merdiven kenarlarında beyaza boyanmış devasa büyüklükte bir çift Viktoryen oymayla garip şekilde süslenmiş tırabzan küpeşteleri olan salon dikkat çekiciydi. Birkaç hoş tablo gözüme ilişti; fevkalade süslü, dökme demirden beyaz renkli bir şapka askısı. Eski Jane bu zarif teatralin kırmızı ve beyaz alanına gizlenmişti ama buna o anda dikkat etmedim. Kız pür dikkat onu dinlememizi istedi. Sonunda Jane, kızı yatıştırmak için bir kolunu kızın omuzlarına doladı. Ben de ne olduğunu sordum.</p>

  <p class="calibre1">"Hastaneden ulaşmaya çalışmışlar.” Jane böyle bir yaygara için özür dilercesine hafiften yüzünü buruşturdu. "Dan, bu Gisele."</p>

  <p class="calibre1">Kız bana konuşmadan, çekingen bir baş hareketiyle selam verdi.</p>

  <p class="calibre1">"Neler olduğuna baksam iyi olur. Yatmadan önce bir içki içsene, hemen döneceğim."</p>

  <p class="calibre1">Jane kıza benimle ilgilenmesi için işaret etti. Merdivenlerin yanında üzerinde telefon duran bir sehpa vardı.</p>

  <p class="calibre1">"Hastanedekiler ...<sup class="calibre6">11</sup></p>

  <p class="calibre1">"Bazen Anthony uyuyamıyor. Ona kitap okumam hoşuna gidiyor." Jane’in gözleri benimle ilgilenilmesi için arkasındaki yüze doğru kaydı. "Hemen eteklerimiz tutuşuyor." Jane gülümsedi. "Biraz Armagnac var. İyi gelir."</p>

  <p class="calibre1">Fransız kızın peşinden odaya gittim. Oda, iki ayrı odanın bozularak ikisi arasında perde yerine belli belirsiz bir kemer bırakılıp tek odaya dönüştürülmesi yüzünden evin derinliğini artırıyordu. Bir sütü kitap, birkaç gravür ve tablo daha, hoş ve eski mobilyalar, bahçeye bakan uzak uçta kuyruklu bir piyano. .. Bu bana Jane'in bir zamanlar oldukça iyi piyano çaldığını hatırlattı. Antik çömlekçilik için aydınlatılmış bir niş, plastik küplerin üzerine yığılmış Tanagra çömlek parçaları ve kulplu küçük bir Yunan kadehi. Snopluğun eski bir Oxford biçimini gösteren şömine rafı üzerinde bir dizi davetiye, onların arasında da oğlu olduğunu tahmin ettiğim bir çocuğın tuğla renkli modern vesikalığı. Tıkış tıkış bir oda. Hepsini buraya sığdıramadığımdan değil, Fransız kız dönüp kapıyı kapatmıştı. Öyle endişeli göıünüyordu ki hâlâ üzgün old:.ığunu anlayabiliyordum.</p>

  <p class="calibre1">"Konunun ne olduğunu sana söylediler mi?"</p>

  <p class="calibre1">Kız bana baktı, sonra başını iki yana salladı. "Je m'excuse, monsieur. Je suis.. ." Sonra tekrar başını iki yana salladı. Ona sigara ikram ettim. "Non, non... Ben iyiyim."</p>

  <p class="calibre1">Aslında zaten ne olduğunu ya da en azından beklediğimin olabileceğini kısmen tahmin etmiştim: Anthony fikrini değiştirmiş, biz oradan ayrıldıktan sonra düşününce benim söylemeye çalıştığım şeyi öğrenmiş, isteyerek yüklendiği sessizliği aniden karısıyla bozma ihtiyacı duymuş olabilirdi.</p>

  <p class="calibre1">Dışarıdan Jane'in sesi geldi, duyulamayacak kadar alçak bir ses. Şöminenin yanında dikildim, kız, bir cins bekçi köpeği gibi hâlâ kapının önünde duruyordu. Bir elini salladı, birazcık daha İngilizce konuşabildi.</p>

  <p class="calibre1">"Eğer bir şey içmek istersiniz . . . "</p>

  <p class="calibre1">"Tamam. Rahatsız olma. Ben alırım."</p>

  <p class="calibre1">İçkiler odanın arka tarafındaki bir konsolun üzerindeydi. Birscotch doldurdum. Kız, kapının önünde dışarıda ne olup bittiğini dinlemiyor-</p>

  <p class="calibre1"><span class="calibre2">* Antik Yunan kenti olan Tanagra harabelerinde bulunan parçalar. (ç.n.) ** Özür dilerim bayım. Ben... (y.h.n.)</span></p>

  <p class="calibre1"><span class="calibre2">muş gibi yapmayı bırakmış öylece dikiliyordu. Piyanonun yanına doğru gidip dışarıda sisin örttüğü evin arka bahçesine göz gezdirdim. Belki orada büyüyen bir kopuştu, sarıp sarmalanan sessizliğin etkisiyle bende yerimden edilmişlik duygusu oluşmuştu. Pencerenin önünde, üzerinde bir kitap duran oval, jakoben tarzda bir döner koltuk vardı: Kitap, Antonio Gramsci'nin</span> <span class="calibre3">Hapishane Notlarından Seçmeler'di.</span> <span class="calibre2">Üzerindeki küçük işaretlemeleri görebiliyordum, belli ki Jane okuyordu. Kitabı elime aldım. Çoğu paragraf kurşun kalemle, bazıları yanlarına dikey çift çizgi çekilerek yoğun bir biçimde işaretlenmişti: "Her birey yalnızca var olan ilişkilerin değil, aynı zamanda bu ilişkilerin tarihinin de sentezidir" "İnsanları ezen bir dış güç olarak toplumsal yapı, duraklamaları kişiyi kendisine benzeterek edilgenleştirir, yeni bir siyasi etik geleneğe ve yeni girişimlere kaynak yaratmak üzere bir araca, özgürlüğün bir aracına dönüştürür" ve "Yeni etik bir siyasi gelenek ve girişimlere bir kaynak" ifadelerinin altı da çizilmişti. Bir yorum yazısı bulmaya çalışarak yavaş yavaş sayfaları çevirdim ama hiç yorum yoktu. Sadece bir paragrafta bir not ve yanında da bir ünlem işareti vardı: "Praksis felsefesi çelişkilerle dolu bir bilinçtir. Burada hem bireysel hem de bir sosyal grup olarak herkesçe kabul gören filozof sadece çelişkileri kavramaz, aynı zamanda kendini çelişkinin bir unsuru sayar ve bu unsuru bilginin bir ilkesi ve bundan dolayı da eylem ilkesi olarak yüceltir.<sup class="calibre6">11</sup></span></p>

  <p class="calibre1"><span class="calibre2">Kitabı, kız bir şeyleri araştırdığımı sanmasın diye yerine koydum ama o benim farkımda değilmiş gibi görünüyordu. Hâlâ kapının yanında, iki odanın birleştiği kemerin olduğu arka tarafta gizlenerek ayakta dikiliyordu. Duvardaki raflarda sıra sıra dizilmiş felsefe ve sözde insan bilgeliğinin sıralı ve sessiz alayları olan diğer kitaplara bakmaya başladım. Ardından dışarıdan kapatılan ahizenin kısa çınlaması geldi. Kızın kapıdan uzaklaştığını gördüm. Fakat başka bir telefon numarasının çevrildiğini ve birkaç dakika sonra, yine Jane'in alçak sesini duyduk. Konuşma çok uzun sürmedi. Ahize tekrar kapandı. Ardından tam bir sessizlik oldu. Fransız kız kemerin arasından bunların hepsi benim hatammış gibi ayakta dikildiğim yere bakıp sonra kafasını çevirdi. Sessizliği birkaç dakika daha uzattım, sonra bardağımı bırakarak yatıştırmaya çalışan bir gülümsemeyle dışarı çıkıp salona gittim.</span></p>

  <p class="calibre1"><span class="calibre2">Jane ön kapıdan ancak bir iki adım uzakta dikilmiş, gayet hareketsiz, sırtı bana dönük ve elleri dışarıda giydiği paltosunun ceplerinde geceyi seyrediyordu. İçeri girdiğimi duymuş olmalıydı ama yüzünü dönmedi.</span></p>

  <p class="calibre1"><span class="calibre2">"Jane!"</span></p>

  <p class="calibre1"><span class="calibre2">* Kelime anlamı “uygulama” olan felsefi bir terim. İlk defa Gramsci tarafından Marksizme gönderme yapmak amacıyla kullanılmıştır. (y.h.n.)</span></p>

  <p class="calibre1">Hâlâ kımıldamıyordu. Birkaç adım daha yaklaştım.</p>

  <p class="calibre1">"Bir şey mi oldu?"</p>

  <p class="calibre1">O zaman yönünü değiştirip yüzünü bana çevirdi. Donuk bir gülümsemeyle az önce aptalca bir şey söylemişim gibi gülümsediğini gördüm.</p>

  <p class="calibre1">"Belli ki biz oradan ayrıldıktan hemen sonra Anthony balkona çıkmayı başarmış." Yüzünü tekrar geceye döndü. "Ve parmaklıklardan aşağı düşmüş."</p>

  <p class="calibre1">"Olamaz... "</p>

  <p class="calibre1">"Maalesef."</p>

  <p class="calibre1">"Ölmüş mü?"</p>

  <p class="calibre1">"Düştüğü anda öldüğünü düşünüyorlar." Jane omzunu silkti. "Onu buldukları sırada... <sup class="calibre6">11</sup></p>

  <p class="calibre1">Jane'in yaşadığı sarsıntının benimkine benzeyip benzemediğini anlamaya gayret ederek ona bir adım daha yaklaştım. Sanırım bu bana şok edici haberden daha fazla sarsıntı yaşattı.</p>

  <p class="calibre1">"Janel"</p>

  <p class="calibre1">"Scott'un son yolculuğundaki o adam kimdi?"</p>

  <p class="calibre1">"Kaptan Oates.”</p>

  <p class="calibre1">Jane hafifçe başını iki yana salladı. Arkamdan kızın kapıyı araladığını duydum, gidip Jane'in kolunu tuttum.</p>

  <p class="calibre1">"Tanrı aşkına gelip otursana."</p>

  <p class="calibre1">"Ben iyiyim Dan. Az önce doktorumu arayıp beni merak etmemesini söyledim."Jane kolunu bıraktırmak için elime dokundu, sonra dönüp ilk önce konuşan Fransız kıza gülümsedi.</p>

  <p class="calibre1">"Je ne savais pas comment..."</p>

  <p class="calibre1">"Oui, oui. İl n'en voulait plus. C'est tout."</p>

  <p class="calibre1">Durumu Jane'den çok daha iyi kavrayan kız elleriyle yüzünü kapattı. Jane gidip kızın omuzlarını tuttu, sonra kızı başından hafifçe öpüp bir şeyler mırıldandı. Kız başını yukarı kaldırdı. Bunun Anglosakson soğukkanlılığının onu şaşırtmasından mı, yoksa Racine'in düşürüldüğü duruma dehşet duymasından mı kaynaklandığını bilmiyorum... Jane bana döndü.</p>

  <p class="calibre1">"Galiba biraz çay içsem iyi olacak <sup class="calibre6">11</sup></p>

  <p class="calibre1">"Senin çaydan daha sert bir şey içmen lazım."</p>

  <p class="calibre1">"Hayır, benim tercihim... <sup class="calibre6">11</sup> Gisele'e gülümsedi. "Hadi."</p>

  <p class="calibre1">Kız duraksadı ve bana da kuşkulu bir bakış daha fırlatarak uzaklaştı. Bir bakıma suçlanacak olan kişi benmişim gibi bakmıştı. Bodruma inen</p>

  <p class="calibre1"><span class="calibre2">* Fr.: Bilmiyorum, nasıl... (y.h.n.)</span></p>

  <p class="calibre1"><span class="calibre2">** Fr.: Evet, evet. Hevesim kalmadı artık. Hepsi bu. (y.h.n.)</span></p>

  <p class="calibre1">merdivenlerde gözden kayboldu, ben de Jane'in peşinden oturma odasına gittim.</p>

  <p class="calibre1">"Buna inanamıyorum."</p>

  <p class="calibre1">"Biliyorum."</p>

  <p class="calibre1">"Ne dediler?"</p>

  <p class="calibre1">"Anthony'yi uyutan hemşire, onun içinin ne kadar rahatlamış göründüğünü söyledi. Senden bahsediyormuş."</p>

  <p class="calibre1">Jane öne eğilip kutudan bir sigara aldı, ben de sigarasını yakmak için çakmağı uzattım.</p>

  <p class="calibre1">"Anthony hiç?.."</p>

  <p class="calibre1">Jane sigaradan derin bir nefes çektip dumanını dışarı üfledi.</p>

  <p class="calibre1">"Hayır. Hiç."</p>

  <p class="calibre1">"Peki ya not var mı?''</p>

  <p class="calibre1">"Hiçbir şey bulamıyorlar."</p>

  <p class="calibre1">Jane şömine rafına doğru dönüp aşağı, şömineye baktı. Yakılmak için kömür doldurulmuşsa da yakılmamıştı.</p>

  <p class="calibre1">"Bunda hastanenin bir kusuru olamaz mı? Ya Anthony'ye uyuştunıcu ilaç verildiyse..."</p>

  <p class="calibre1">Jane başını iki yana salladı. "Sanmıyorum. Onlar..."</p>

  <p class="calibre1">"Ama bütün geceler içinde neden bu gece?"</p>

  <p class="calibre1">Jane bir şey söylemedi, kımıldamadan duruyordu, sonra odanın cumbalı ön pencerelerine doğru yürüdü. Arkasından bakakaldım.</p>

  <p class="calibre1">Bir süre sonra iki elini saçlarının iki yanından arkaya doğru kaydırdı, derken ellerini gümüş tokanın altına, bir kâbustan uyanmış da yatakta doğrulup oturuyormuş gibi ensesine bastırdı.</p>

  <p class="calibre1">“Bu senin hatan değil Dan. Hiçbir şekilde."</p>

  <p class="calibre1">"Gelip otursana."</p>

  <p class="calibre1">"Ben iyiyim. Sahiden. Hazırlıklıydım. Olması kaçınılmazdı."</p>

  <p class="calibre1">Böyle söylemesine rağmen Jane'in bir yanı tamamen hazırlıksız göıünüyordu, az önceki bir treni kaçırmış da artık buluşacağı kişiyle buluşma olasılığını yitirmiş gibiydi. Jane arkası dönük, bir eliyle dirseğini, diğeriyle de sigarasını ağzına yakın tutarak ayakta dikiliyordu. Yanına gittim.</p>

  <p class="calibre1">"Hadi. Paltonu çıkaralım."</p>

  <p class="calibre1">Bir an tereddüt ettikten sonra Jane, paltosunun düğmelerini çözüp omuzlarından almama izin verdi. Başka bir yöne bakan yüzünde neredeyse öfkeli ama sessiz bir şeyler vardı. Derinden sarsan bir haber alan bir kadından ziyade, feci ve telafisi mümkün olmayacak şekilde incitilmiş bir kadın gibiydi. Paltoyu bir kanepenin arkasına koydum ve içkilerin bulunduğu odaya indim. Anthony'yi hâlâ çok canlı bir şekilde <span class="calibre2">görüp duyabiliyordum. En anlaşılmaz olan şey ise, o lokantada otururken birinin, başka bir uzam ve zamanda birbirlerine öylesine yakın olan başka bir insanoğlundan ebediyen mahrum olabileceğini bilmiyor olmamızmış gibi görünüyordu. Anthony'nin "tasarım hatasını düzeltmek" ifadesi, dehşetli ve meşum bir ironiyle geri döndü. Anlaşılamaz şekilde eski bir günahı affetmenin ya da hangi günahın affedilmesi gerektiğini tam olarak bildiğimden emin olduğu için Anthony, aklında intiharın yeni "günahından" daha geçerli olduğunu varsaymıştı. Ölüm döşeğindeydi, kendini ödüllendirdiği ötenazi sadece birkaç haftalığına Atropos'u durdurmuştu ama zamanlaması kötü bir eşek şakasının kurbanı olmak gibiydi. Brendi bardağıyla geri döndüm. Jane bardağa göz atsa da başını iki yana salladı.</span></p>

  <p class="calibre1"><span class="calibre2">"Sen iç. Ben istemiyorum."</span></p>

  <p class="calibre1"><span class="calibre2">"Bir yudumcuk."</span></p>

  <p class="calibre1"><span class="calibre2">Jane razı oldu, bir yudum içti ancak bardağı hemen önündeki pencerenin kenarına koydu.</span></p>

  <p class="calibre1"><span class="calibre2">"Seni bunun içine sürüklediğim için çok üzgünüm. Bu affedilemez."</span></p>

  <p class="calibre1"><span class="calibre2">Nezaketle, "Ona birazcık acımaya çalışmalısın" dedim.</span></p>

  <p class="calibre1"><span class="calibre2">Jane bir küllük bulmak için döndü. Sonra yarısına kadar içilmiş sigarayı doğal olmayan bir dikkat ve sebatla söndürdü.</span></p>

  <p class="calibre1"><span class="calibre2">"Ben ikimize de acıyorum Dan."</span></p>

  <p class="calibre1"><span class="calibre2">Bir anlığına Jane'in sesinde daha dürüst ve gerçek bir şey vardı: Belki azıcık umutsuzluktu. Ama Jane normal tepkiyi biraz olsun kabul ettiği için bile pişman olmuş gibi derhal saatine baktı.</span></p>

  <p class="calibre1"><span class="calibre2">"Rosamund'a haber vermem lazım. Nell'e de"</span></p>

  <p class="calibre1"><span class="calibre2">"Nell'i ben ararım. Birazdan "</span></p>

  <p class="calibre1"><span class="calibre2">Jane durakladı. "Olabilir. Senin için sakıncası yoksa."</span></p>

  <p class="calibre1"><span class="calibre2">"Tabii ki yok"</span></p>

  <p class="calibre1"><span class="calibre2">Jane derin bir nefes aldı. "Bütün o telaşı düşününce. Cenaze hazırlıklarını.. ...</span></p>

  <p class="calibre1"><span class="calibre2">"Bütün bunlarla Neli ilgilense iyi olur."</span></p>

  <p class="calibre1"><span class="calibre2">"Resmi bir soruşturma olacak maalesef."</span></p>

  <p class="calibre1"><span class="calibre2">"Olsun."</span></p>

  <p class="calibre1"><span class="calibre2">"Yarın sabah benimle hastaneye gelip gelemeyeceğini bilmek istiyorlar."</span></p>

  <p class="calibre1"><span class="calibre2">"Senin tek başına gitmene izin vermek aklımdan geçmez."</span></p>

  <p class="calibre1"><span class="calibre2">"Çok mahcubum, ben ...' <sup class="calibre6">1</sup></span></p>

  <p class="calibre1"><span class="calibre2">"Saçmalama."</span></p>

  <p class="calibre1"><span class="calibre2">• Yunan ve Roma mitolojisinde üç ecelden birisi. Atropos yaşam ipliğini keser. (ç.n.)</span></p>

  <p class="calibre1"><span class="calibre2">Jane başını eğdi, bir şeyler daha söyleyecekti ama çay tepsisiyle Gisele belirdi. Jane bu bahaneyle yerinden kalktı, şöminenin önündeki mermer sehpa üzerinde çay tepsisine yer açacağı için memnun görünüyordu. Kız gitmek istediğini gösteren bir hareket yaptı ama Jane gitmesine izin vermedi. Ümidi kesip çay içmekten vazgeçtim, gidip viski bardağımı aldığımda Nell'i arayacağımı hatırlattım.</span></p>

  <p class="calibre1"><span class="calibre2">Salonun dışında, telefonu cevaplayanın Andrew olmasını diledim ve uzun bir aradan sonra dileğim yerine geldi. Başka bir erkek sesi ve aklı aracığıylıyla sarsıntı ve merakın olağan tepkilerini duymak beni rahatlattı. Compton'da pek sis olmadığını söylese de Andrew'yu derhal yola çıkmaya kalkışmaktan caydırdım. Öğle yemeği vaktinde Oxford'da olacaklardı. Hayır, Jane'in bu gece Nell'le konuşması iyi olmayacağından onların harap ve çok üzgün olduklarını söyleyecektim. Onlar gelene kadar her şeyle ben ilgilenecektim. Evet, aslında ben de Andrew'yla tekrar görüşmeyi dört gözle bekliyordum.</span></p>

  <p class="calibre1"><span class="calibre2">Oturma odasına geri döndüm ve Jane çayını alıp telefonu devraldı. Arama yirmi dakika ya da daha fazla sürdü, bu sırada ben Fransız kızla nereli olduğu, ne zamandan beri Oxford'da kaldığı hakkında konuşmaya çalışıyordum. Aix-en-Provence'danmış ve bir aydır buradaymış. Belli ki Jane'in küçük kızı Fransa'da bu kızın ailesinin yanında kalmıştı. Kızın İngilizlerin kayıtsızlıkları, soğukkanlılıkları, Cezanne ve Cote d'Azur harabesi hakkındaki çocukça soruları hakkında ne düşündüğünü hayal edemiyordum. Ama Jane içeri geri geldiğinde daha canlı ve normal hale dönmüş görünüyordu. Rosamund, ağladıktan sonra bunun en iyisi olduğuna karar vermiş gibi bir hali vardı. Öğle yemeğinde burada olacaktı. Sonra, ertesi sabah Gisele'in yemeklik ne satın alacağı, gelenlerin nerede uyuyacağı, Paul'e ve Floransa'da bulunan Anne'e ne zaman ve nasıl haber verileceği gibi olağan işler vardı.</span></p>

  <p class="calibre1"><span class="calibre2">On bir buçuk civarı Gisele çay takımıyla mutfağa indi ve Jane de beni odama, Paul'ün boş odasına çıkardı. Odada posterler vardı, biri İngiliz bina üsluplarını, bir diğeri ise her bir parçasının üzerine etiketlenerek açıklamalarının yazıldığı bir ortaçağ zırhını anlatıyordu. Pek çok kitap da vardı odada. Doğrusu bir erkek çocuk odasından beklenen alışılmış dekordan son derece yoksundu. Belli ki Paul tarihe meraklıydı ve büyümekte olan küçük bir akademisyen kokusu alıyordum. Jane ihtiyacım olabilecek her şeyin var olup olmadığını anlamak için gelişigüzel etrafa bakındı. Bana özel yaşamındaki sıradan üzüntülerle rahatsız edilemeyecek kadar seçkin, kısa süre kalacak bir misafir ya da resmi bir yabancıymışım muamelesi yaparak yine ev sahibesini oynuyordu.</span></p>

  <p class="calibre1"><span class="calibre2">"Sen iyi misin Jane?"</span></p>

  <p class="calibre1"><span class="calibre2">"Evet. Gerçekten. Lütfen endişelenme" Başını eğip aramızdaki yatağa baktı. "Umarım yatak çok sert değildir."</span></p>

  <p class="calibre1"><span class="calibre2">"Canım, beni endişelendiren yatağın sertliği değil."</span></p>

  <p class="calibre1"><span class="calibre2">Jane'le bir an gözlerimiz buluştu, ben gülümsemiyordum. Jane tekrar başını eğip yatağa baktı.</span></p>

  <p class="calibre1"><span class="calibre2">"Ölenle ölünmüyor."</span></p>

  <p class="calibre1"><span class="calibre2">"En azından Anthony bana karşı açıksözlüydü."</span></p>

  <p class="calibre1"><span class="calibre2">Jane dönüp bir pencereye doğru gitti. Perdeler zaten çekilmişti ama onları biraz daha birbirlerine yaklaştırdı, sonra perdelerin kenarlarıyla oynadı. Tayyörünün ceketini çıkarmıştı. Perdeleri göze batacak şekilde düzeltmesinde, tartışarak vazgeçmeye gönüllüymüşçesine çocukça inat eden bir şey vardı.</span></p>

  <p class="calibre1"><span class="calibre2">"Anthony bana aranızda bazı şeylerin iyi gitmediğini söyledi." Jane'in cevap vermesini bekledim ama bir şey söylemedi. "Anthony bu korkunç şeyden her neyi kast ettiyse, bu konuda bize söyleyecek bir şeyi olamaz." Daha elverişli bir yaklaşımı denedim. "Her neyse, herkese yarın kesinlikle ne söyleneceğine karar vermemiz lazım."</span></p>

  <p class="calibre1"><span class="calibre2">Sonunda Jane içeri doğru döndü ama bana bakmadı.</span></p>

  <p class="calibre1"><span class="calibre2">"Çok yorgun olmalısın."</span></p>

  <p class="calibre1"><span class="calibre2">"Ben hâlâ California saatinde kaldım. Lütfen, gelip otursana."</span></p>

  <p class="calibre1"><span class="calibre2">Odanın Jane'in arka tarafında kalan köşesinde, yazı masasının yanında bir Windsor sandalye vardı. Jane ona göz attı, sonra orada bir yabancıymış gibi sandalyeyi biraz çevirerek yan tarafıma gelecek şekilde kollarını kavuşturup üzerine oturdu.</span></p>

  <p class="calibre1"><span class="calibre2">Ben yatağın ucuna oturup Jane'e doğru döndüm.</span></p>

  <p class="calibre1"><span class="calibre2">"Anthony'nin bana ne söylediğini sana anlatabilir miyim?"</span></p>

  <p class="calibre1"><span class="calibre2">"İşe yarayacağını düşünüyorsan."</span></p>

  <p class="calibre1"><span class="calibre2">Öne doğru eğilip dirseklerimi dizlerimin üzerine koydum ve sözcükleri çok dikkatli seçerek Anthony'nin kendini suçlayan ruh halini, evlilikleri esnasında Jane'in gerçek kişiliğini doğallığından uzaklaştırmış hissetmesini, benim itirazlarımı, Anthony'nin bana bunca yıl sonra durumun gerçekliğini nasıl bileceğimi sormasını ve bunu açıkça cevap-layamayışımı anlattım. Sustuğumda bir sessizlik oldu.</span></p>

  <p class="calibre1"><span class="calibre2">"Anthony bütün bunları sana neden anlattığına dair bir neden söyledi mi?"</span></p>

  <p class="calibre1"><span class="calibre2">"Siz evlenmeden önce ikimiz arasında geçenleri ona anlattığını söyledi '"</span></p>

  <p class="calibre1"><span class="calibre2">Sesi sakin olmasına rağmen yalandan bir tereddüt yaşadı.</span></p>

  <p class="calibre1"><span class="calibre2">"Evet. Bu doğru. Anlattım."</span></p>

  <p class="calibre1"><span class="calibre2">"Keşke bunu bilseydim." Jane bir şey söylemedi. "Anthony daha ziyade yanlış giden şeylerin bundan kaynaklandığını öne sürüyordu."</span></p>

  <p class="calibre1"><span class="calibre2">"Ona bunu anlatmamdan mı, yoksa ikimizin bunu sana söylememesinden mi?"</span></p>

  <p class="calibre1"><span class="calibre2">"Sanırım her ikisini de kastetti. Herkesin sürekli oynadığı bir saklambaç oyunu."</span></p>

  <p class="calibre1"><span class="calibre2">"Sana bunu söyleyip söylememeyi tartıştık. O zaman söylememek için nedenler vardı."</span></p>

  <p class="calibre1"><span class="calibre2">"Neymiş onlar?" Sessizlik. İçime bir nefes çektim. "Jane, herkes bunun zamanlamasını merak edecek. Şimdi bundan bahsedemeyiz."</span></p>

  <p class="calibre1"><span class="calibre2">Sessizlik biraz daha sürdü ama sonra Jane konuştu:</span></p>

  <p class="calibre1"><span class="calibre2">"Nell'le olan ilişkin yüzünden mi?"</span></p>

  <p class="calibre1"><span class="calibre2">"Başka bir şey olabilir mi?"</span></p>

  <p class="calibre1"><span class="calibre2">"Galiba kendimi korumak adınaydı. Sana ve Anthony'ye ihanet etmiş gibi hissettim biraz. Anthony gizliden gizliye seni affetmiş gibi yaptığı için çok daha mutluydu. Seni asla affedemeyeceği gerçeğiyle yüzleşmek zorunda kalmak yerine böyle davranmıştı." Jane bir an tereddüt etti, sonra sözlerine devam etti. "İnsan her zaman istediği şeyleri yapmak için iyi nedenler buluyor."</span></p>

  <p class="calibre1"><span class="calibre2">"Anthony tasarım hatasını düzeltmekten bahsedip durdu. Sanırım bunun altında yatan fikir, onun ikimiz arasındaki efsanevi bir evliliği engellemiş olması." Jane yine yorum yapma çağrımı reddetti. "Neredeyse tek anahtarı bende olan kilitli bir dolapmışsın gibi. Hislerim, Anthony'nin yalnızca geçmişte yaşamadığını, aynı zamanda ardından gelen gerçekliğin hepsini karartmış olduğunu güçlü bir şekilde söylüyordu. Bu duyguyu vermeye çalıştım. Ama Anthony'nin duyduğunu sanmıyorum."</span></p>

  <p class="calibre1"><span class="calibre2">Jane'in benim fikrime katılmasını ya da karşı çıkmasını bekledim. Aralık kapıdan Fransız kızın üst kata çıktığını duydum. Yukarıdaki kapı sessizce kapanınca tepemizdeki tavanda daha önce farklı koşullarda olduğu gibi belli belirsiz ayak sesleri duyduk.</span></p>

  <p class="calibre1"><span class="calibre2">Sonunda Jane, "Anthony'nin bir yanı hep çocuk kaldı maalesef" dedi.</span></p>

  <p class="calibre1"><span class="calibre2">"Rollerin bu denli bozulduğunu fark etmemiştim. Başlı başına bozulmasını daha doğrusu."</span></p>

  <p class="calibre1"><span class="calibre2">"Bizimki eşlerin yasak bölgelerde birbirinden sırlarını gizleyerek yaşadığı evliliklerden birine dönmüştü.’<sup class="calibre6">1</sup></span></p>

  <p class="calibre1"><span class="calibre2">"Başından beri büyük bir değişim gibi görünüyor."</span></p>

  <p class="calibre1"><span class="calibre2">"Sanırım o günlerde tamamen açıksözlülük zannettiğimiz şey, daha ziyade.. <sup class="calibre6">11</sup> Jane cümlesini tamamlamadı.</span></p>

  <p class="calibre1"><span class="calibre2">"Seni Anthony'ye bizden bahsetmeye iten açıksözlülüğünden zannedildiği kadar bir şey yok gibi görünüyor."</span></p>

  <p class="calibre1"><span class="calibre2">"O zamandan beri evliliğimizin ondan gizlediğim bir sırra dayanması dışında."</span></p>

  <p class="calibre1"><span class="calibre2">"Ama çok uzun sürmedi." Jane bir şey söylemedi. "Anthony'ye ne zaman söyledin?"</span></p>

  <p class="calibre1"><span class="calibre2">"O yaz Amerika'dayken."</span></p>

  <p class="calibre1"><span class="calibre2">"Kötü mü karşıladı?"</span></p>

  <p class="calibre1"><span class="calibre2">Jane başını iki yana salladı. Kadim bir umutsuzlukla nefes saldı. "Anthony bütün yaşamı boyunca, kendi bilinçdışının işleme tarzıyla ilgili yeni doğmuş bir çocuk kadar masum yaşadı. Bu bir şablon oluşturdu. Tabii ki biz o zamanlar bunu görmedik. Kimse göremez. Ama yavaş yavaş, yıllar geçtikçe birbirimize içtenlikle herhangi bir şey hakkında ne hissettiğimizi söylemek, kozu boş yere harcamak gibi oldu. Hiç de olması gereken bir şey değildi."</span></p>

  <p class="calibre1"><span class="calibre2">"Peki, Arıthony'nin neden gelmemi istediğini tahmin ediyor muydun?"</span></p>

  <p class="calibre1"><span class="calibre2">"Bir bakıma onun günahının bedelini üstlenmeni isteyeceğinden kuşkulanıyordum."</span></p>

  <p class="calibre1"><span class="calibre2">"Bu, durumu sert bir şekilde ifade ediyor."</span></p>

  <p class="calibre1"><span class="calibre2">"Sen yaşamının çoğunu Katolik ikiyüzlülüğü dinleyerek geçirmedin."</span></p>

  <p class="calibre1"><span class="calibre2">Gülümsedim, sırtım hâlâ ona dönüktü. "Yeni inancında ikiyüzlülük yok mu yani?"</span></p>

  <p class="calibre1"><span class="calibre2">"En azından onlarınki çoğu zaman bireysel kurtuluşla değil, sosyal kurtuluşla ilgili."</span></p>

  <p class="calibre1"><span class="calibre2">Anthony'nin bireyden başlayarak dünyadaki her gelişme hakkında söylediği şeyler aklıma geldi. Bu en azından kendisi için kısmen geçmişe dönük bir tembih ve aynı zamanda yanımda duran kadında umutsuzluğa bir tepki olmalıydı. Fakat konu dışına çıkarak genel bir tartışmaya girmeyi istemedim.</span></p>

  <p class="calibre1"><span class="calibre2">"Belli ki Anthony'nin yaptığı şeyin bir sebebi vardı. Sanırım insanlar bunu yutacak."</span></p>

  <p class="calibre1"><span class="calibre2">"Yutmak zoıunda kalacaklar, değil mi?"</span></p>

  <p class="calibre1"><span class="calibre2">Jane her cümleyi ve özellikle de şu sonuncuyu potansiyel olarak son cümleymiş, konu kapanmıştır der gibi söyledi. Birkaç sigara bulup Jane'e ikram ettim. Sigaraları geri çevirmesini bekliyordum keza Jane kendini dışarı atma şansı yakalamıştı ama bir sigaraya razı oldu. Ayağa kalkıp sigarasını yaktım, sonra tekrar yatağa oturdum. Bu sefer yüzüm ona dönüktü ve Jane şimdi perdelerin ucuna bakarak teşvik edilmese de konuşuyordu.</span></p>

  <p class="calibre1"><span class="calibre2">"Biz aslında başarmıştık. Gündelik hayatta mutsuz değildik. Çocuklar gibi aynı fikirde olduğumuz pek çok şey vardı."</span></p>

  <p class="calibre1"><span class="calibre2">"Anthony başka bir şey söyledi. Sana ebediyen minnettarmış."</span></p>

  <p class="calibre1"><span class="calibre2">Jane yavan yavan gülümsedi. "Ticarette buna velinimet deniyor"</span></p>

  <p class="calibre1"><span class="calibre2">"Bunu kabul etmiyorum"</span></p>

  <p class="calibre1"><span class="calibre2">Jane bir süre bir şey söylemedi.</span></p>

  <p class="calibre1"><span class="calibre2">"Ona acı çektirdim Dan. Aşırı derecede <sup class="calibre6">11</sup></span></p>

  <p class="calibre1"><span class="calibre2">"Hiç birbirinizden ayrılmayı tartışmadınız mı?"</span></p>

  <p class="calibre1"><span class="calibre2">"Hastalanmadan önce defalarca."</span></p>

  <p class="calibre1"><span class="calibre2">Dışarıdan yavaş yavaş geçen bir arabanın sesi geliyordu. Onun eve gelen bir ziyaretçi olduğuna emindim. Hatta araba durdu bile ancak tekrar yavaşça hareket edip gittiğini duyduk.</span></p>

  <p class="calibre1"><span class="calibre2">"Peki, ya seni ne engelledi?"</span></p>

  <p class="calibre1"><span class="calibre2">"Ah, her zamanki şey. Bir tür ortak suçluluk duygusu. Bilirsin, kişi o kadar çok hata yapar ki ayrılmak sadece başka bir hataymış gibi görünür. Çocuklar da olunca ... " Jane hafiften yatağın baş ucuna göz gezdirdi. "Özellikle Paul. En çok da o bu yükü taşımak zorunda. Kızlar anlarlar. Rosamund bu konu hakkında her şeyi biliyor, onun bana çok yardımı dokundu. Her yönüyle çok zeki <sup class="calibre6">11</sup></span></p>

  <p class="calibre1"><span class="calibre2">"Anthony'ye neden bizden bahsettin?"</span></p>

  <p class="calibre1"><span class="calibre2">Jane başını iki yana salladı, nedenini tam olarak bilmiyordu. "Kilise yüzünden mi? Onların, kafamda uçuşan günahların Tanrı tarafından affedilmesi hakkındaki saçmalıklarının hepsini duydum. Doğrucu Anthony. O zamanlar doğrucu Anthony’nin aslında mazoşist Anthony olduğunu fark etmemiştim <sup class="calibre6">11</sup> Jane bunu daha az acı duyarak, neredeyse iğneleyici bir tavırla söyledi. "Belki de yanlış bir seçimdi. Ama sorun olduğunu sanmıyorum. Anthony'nin beni kusursuz kabul ettiği şablona tamamen uysam bile daha farklı olamazdı. Bunun daha ziyade insan tabiatı ve duygularıyla ilgisi var. Ahlaksızlık belki de." Jane suratını buruşturdu. "Bizler çok da olağandışı değiliz. Neredeyse ortalama bir Oxford evliliği'"</span></p>

  <p class="calibre1"><span class="calibre2">"Anthony, benden yıllardır nefret ettiğinden bahsetmişti."</span></p>

  <p class="calibre1"><span class="calibre2">"Katolik entellerin kendileriyle ilgili yargılarını çok fazla ciddiye almasan iyi olur. Ahlaki konularda dağa fare doğurtmak onların uzmanlık alanıdır. Anthony, hiçbir zaman çok güvende olmayan erkeksi burnunu sürekli olur olmadık işlere soktu. Hepsi bu kadar. Bu da ona İsa Mesih'i, kadının da zina yaparak aldattığı birini oynayacağı güzel bir şans verdi.<sup class="calibre6">11</sup> Jane ayağa kalkıp kapının yanındaki çekmecenin gözünden bir kül tablası alıp geldi ve tekrar oturmadan önce kül tablasını benim yanıma, yatağın üzerine koydu. "Akşam yemeğinde söylediğin şey, Nell'le ayrılmanızda senden başka suçlanacak kimsenin olmaması durumu, bizim için de geçerliydi."</span></p>

  <p class="calibre1"><span class="calibre2">"Nell'in cezasının affedilmesine izin vermiyorum."</span></p>

  <p class="calibre1"><span class="calibre2">"Tabii vermezsin. İkinizin de bunda suçu var <sup class="calibre6">11</sup> Jane ellerine, sigara dumanının çıktığı kıvrıma baktı. "Ölüm döşeğinde yatarken bana daima minnettar olduğunu söylemesi Anthony için çok iyi. Bu evde çok sık söylenmeyen bir şeydi bu." Jane başını tekrar iki yana salladı. "Bu öyle aldatıcı ki. Eğer artık minnettar değilsen ne anlamı var ki?" Bu sefer bekleyen bendim. "Tehlikeli bölgeleri çok iyi tanır oldum. Ona bir dönem bağırıp duruyordum. Sonra bunu yapamayacak kadar medenileştik. Tabii çok da tembelleştik. İnsan, Hedda Gabler'da on yılını değil, iki saatini geçirebilir." Bir süre sonra Jane, "Bütün yaşamında kendi sorunları üzerine derin düşüncelere dalmak insanı öylesine hasta ediyor ki" dedi.</span></p>

  <p class="calibre1"><span class="calibre2">"Evet, ne demek istediğini anlıyorum"</span></p>

  <p class="calibre1"><span class="calibre2">Üst kattan, Fransız kızın düşünceli davranarak çok kısık sesle açtığı radyodan müzik sesi geliyordu. O kızın kendinden geçmişçesine eve mektup ya da bir günlüğe yazdığını görebiliyordum. Neredeyse esrarengiz bir şekilde o gecenin başka sessizliklerine benzemese bile eskiden hatırlanan türden bir sessizlikle durup dururken geçmiş karşımıza tekrar çıktı. Jane'in daha ciddi olan yanının çok tipik bir özelliği yüzündendi. Yılların yoğunluğundan süzülen eski bir empati, acıyla sızlayan, boşuna yaşanmış ve kişinin bir zamanlar sevmiş olduğu ama bir daha asla cidden giyemeyeceği eski bir giysi gibi. Jane'in içten bir itiraf kisvesi altında savunma konumuna geçtiğini gizleyerek beni etki altına alıp almadığından bile emin olamıyordum. Merakım giderilmeliydi. Jane bunu gidermeyi kabul etmişti ve olayların çok sıradan bir uyarlamasını sunarak bunu yapıyordu. Trajedinin "soylu" kuramına hiç inanmamıştım, sadece önemli insanların düşüşü böyle bir durumu ortaya çıkarıyordu. Gerçi çocukluk hatıralarının, yetişkin belleğinin yokluğunda fena halde büyütülmesi yüzünden (bütün tekrarlar bafhos'un bir biçimidir) bir nevi ortak geçmişimizin soylu hikâyesini büyüttüğüm için suçlu olduğumu sanki biliyordum. Ama Anthony'nin sıradan olmayan bir şey yapması yüzünden Jane'in söylediği her şeyin yarı gerçek olduğu duygusu kolay kolay kaybolmuyor olabilirdi.</span></p>

  <p class="calibre1"><span class="calibre2">"Nell durumu biliyor mu?"</span></p>

  <p class="calibre1"><span class="calibre2">"Tahmin ediyordur" Jane arkasına yaslandı. "Som soramadığı için değil. Yalnız, Anthony hastalandığından beri acıyıp bütün somlara son verdi. Galiba Roz'un ağzını aramaya çalıştı ama . .. <sup class="calibre6">1 1</sup></span></p>

  <p class="calibre1"><span class="calibre2">"Ben de bunu yaşadım Caro'yla."</span></p>

  <p class="calibre1"><span class="calibre2">"Compton'un gözdesi olduğundan beri daha da kötüleşti. Her şeyi kontrol etmek zorunda olduğun ya da tehdit altında hissettiğin küçük dünyalar."</span></p>

  <p class="calibre1"><span class="calibre2">"Hayal edebiliyorum."</span></p>

  <p class="calibre1"><span class="calibre2">"Artık Nell'i, bu yönünü gerçekten tanıyamıyorum" dedi Jane, "Şu son birkaç aydır Nell çok iyiydi. Bu sadece bize işkence ederek kendi düzenine uydurmak için korkunç bir gereksinim duyması yüzündendi" diyerek cümlesini bitirdi.</span></p>

  <p class="calibre1"><span class="calibre2">"Güvensizlik. Neli bunu asla kabul etmez."</span></p>

  <p class="calibre1"><span class="calibre2">"Hepsi onun hatası değil. Ben, insanların benim olmamı istedikleri kişi olma sanatında yenilgiye uğradım. Senin de dikkat etmiş olduğun üzere, bu daha ziyade hoş olmayan, insanların beklentilerini yok eden önemsiz bir alışkanlık oldu."</span></p>

  <p class="calibre1"><span class="calibre2">Biraz Jane'in gülümsememesine gülümsedim.</span></p>

  <p class="calibre1"><span class="calibre2">"İşte, şimdi kendinden söz ediyorsun."</span></p>

  <p class="calibre1"><span class="calibre2">"Kendi kendime sadece kayıp dürüstlüğün peşinde olduğumu söylüyorum."</span></p>

  <p class="calibre1"><span class="calibre2">"Bu doğru bir tanımlama mı?"</span></p>

  <p class="calibre1"><span class="calibre2">"Kayıp sadeliğin dürüstçe peşindeyim öyleyse."</span></p>

  <p class="calibre1"><span class="calibre2">"Seninle hiç bağdaştıramadığım bir nitelik."</span></p>

  <p class="calibre1"><span class="calibre2">"Hepimiz çok kötü bir okula gittik."</span></p>

  <p class="calibre1"><span class="calibre2">"Evet."</span></p>

  <p class="calibre1"><span class="calibre2">Bir sessizlik daha oldu. Sigarasını söndürebilmesi için ona kül tablası uzattım. Jane daha canlı bir sesle konuşuyordu artık.</span></p>

  <p class="calibre1"><span class="calibre2">"Yapay olduğunu bildiğin bir dünyada yaşıyor olduğun için çok şanslısın. Freddie Ayer'den beri burada sahip olman gereken tek tutku futbol. Felsefi bir akşam yemeği partisinde Liverpool'un son maçını, 4-3-4'ün metafiziğini ya da değişen açık oyuncusunu tartışamazsan vay haline."</span></p>

  <p class="calibre1"><span class="calibre2">"Sözde entelektüel film yapımcısının L£vi Strauss tartışmasını duymalısın."</span></p>

  <p class="calibre1"><span class="calibre2">"O en azından gayret mi ediyor?"</span></p>

  <p class="calibre1"><span class="calibre2">"Hayal edebileceğinden çok daha fazla."</span></p>

  <p class="calibre1"><span class="calibre2">Birbirimizin gözlerine bakıp gülümsedik. Yukarıdaki müzik susmuş ve ev, şehrin sessizliğine gömülmüştü. Anthony'yi sırtüstü uzanmış görüyordum. Baksa da görmez ve ölümün nihai soğukluğunu taşısa bile, her nasılsa yine de dinler halde. Jane bir kez daha kollarını kavuşturdu.</span></p>

  <p class="calibre1"><span class="calibre2">"Sanırım sana başka kimsenin bilmediği bir şeyi söylesem iyi olacak Dan." Jane yine perdelerin uçlarına bakıyordu. "Anthony'nin ikimizin arkadaş olmamızı istemesiyle ilgili az önce söylediğin şey, bana tabii ki çok büyük bir rahatlama duygusu yaşattı." Bakışları benim gözlerimle buluşmak üzere yukarı doğru kaydı. "Şu son iki yıldır başka biri var. Çok gizli tutmaya gayret ettik ama Anthony'nin bir şey fark etmesinden korkuyordum."</span></p>

  <p class="calibre1"><span class="calibre2">"Sanırım fark etse bana söyleyebilirdi. Ben de çok sevinirdim."</span></p>

  <p class="calibre1"><span class="calibre2">Jane fazla sevinci reddederek omzunu silkti. Bunların hepsi çok karmaşık. O da burada felsefe öğretmeni. Aslında şu anda burada değil, Harvard'da William James hakkında bir kitabı hazırlamak için ücretli izinde."</span></p>

  <p class="calibre1"><span class="calibre2">"Kendini suçlu hissetmene gerek olmadığına eminim."</span></p>

  <p class="calibre1"><span class="calibre2">"Bu sadece çok saçma, olaylar akrabayla zina yapma türünden bir kalıba oturuyormuş gibi görünüyor. Bizler artık yıllar içinde yakın arkadaşlara dönüştük. Onun eski karısını çok iyi tanırım. Kadın tekrar evlendi. Evi hemen sokağın köşesini dönünce." Jane yüzünü tatsız bir şekilde buruşturdu. "Şu İris Murdoch durumlarından biri."</span></p>

  <p class="calibre1"><span class="calibre2">"Evlenecek misiniz?''</span></p>

  <p class="calibre1"><span class="calibre2">"Sanırım asıl niyet bu."</span></p>

  <p class="calibre1"><span class="calibre2">"Kulağa hoş geliyor."</span></p>

  <p class="calibre1"><span class="calibre2">"Benden birkaç yaş küçük. Bilirsin, insanın yaşama zamanı ve bütün bunları." Jane bir an duraksadı. "Aslen Anthony'nin bir öğrencisiydi. Felsefi açıdan oldukça farklı yollara saptılar ama bu Oedipal duygu her zaman vardı. Jocasta meselesi."</span></p>

  <p class="calibre1"><span class="calibre2">"Sen de aynı görüşü paylaşıyor musun?"</span></p>

  <p class="calibre1"><span class="calibre2">Jane, "O yerel İşçi Partisi'nde oldukça aktif. Benim sola daha fazla kaymamı çok ciddiye almıyor. Öğretim üyelerinin nasıl olduğunu bilirsin, kendi görüşlerinden en ufak bir sapma özel ders konusu oluyor. Aptal öğrenciler yine kendini beğenmiş oluyorlar" diye cevap verdi.</span></p>

  <p class="calibre1"><span class="calibre2">Gülümsedim. "Ama belli ki ondan hoşlanıyorsun!"</span></p>

  <p class="calibre1"><span class="calibre2">"Evet, hem de çok. Beni güldürüyor, çok komik mektuplar yazıyor. Harvard dehşetini kendi üniversitemizle kıyaslıyor. Anthony'yle de kıyaslıyor. Her şeyi sık sık iki kereden daha fazla duyuyorum." Sonra yersiz bir şekilde, "Bazen yaşadığım sürece bir daha etik sözcüğünü asla duymak istemediğimi düşünüyorum" diye ekledi.</span></p>

  <p class="calibre1"><span class="calibre2">"Benim aşina olduğum anlamdaki etikten tamamen yoksun olmanın olayları basitleştireceğini sanmıyorum."</span></p>

  <p class="calibre1"><span class="calibre2">"Oxford'un gerçek şekil veren ruhunun, züppe bir hazırlık okulu olarak kalması duygusu sadece. Doğallıktan uzak şekilde yetişkinleri oynayan zeki, küçük çocuklar."</span></p>

  <p class="calibre1"><span class="calibre2">"Artık etik olarak bile hiçbir engel yok mu?"</span></p>

  <p class="calibre1"><span class="calibre2">"Sadece onun benimle değil de daha genç biriyle olsa çok daha iyi olacağı yönünde hislerim var."</span></p>

  <p class="calibre1"><span class="calibre2">"Bu kararı o verir. Çağdaş deneyim demişken, o alanda da sorunlar var."</span></p>

  <p class="calibre1"><span class="calibre2">Jane'in sesinde cevap verirken biraz fesatlık hissediliyordu.</span></p>

  <p class="calibre1"><span class="calibre2">"Nell bunu duyduğuna sevinecek "</span></p>

  <p class="calibre1"><span class="calibre2">"O halde bunu ona söylemeni yasaklıyorum."</span></p>

  <p class="calibre1"><span class="calibre2">Jane gülümsedi.</span></p>

  <p class="calibre1"><span class="calibre2">"Umarım bu sırrı saklarsın."</span></p>

  <p class="calibre1"><span class="calibre2">"Elbette "</span></p>

  <p class="calibre1"><span class="calibre2">"Harvard'a bu yıl gitmemeyi teklif etti ancak ben yine de onu gönderdim'<sup class="calibre6">1</sup></span></p>

  <p class="calibre1"><span class="calibre2">"Anlaşmalar yerine getirildiğinde neden gidip onunla beraber olmuyorsun yahu?"</span></p>

  <p class="calibre1"><span class="calibre2">"Paul'ün bunu nasıl karşılayacağını görmem gerek <sup class="calibre6">11</sup></span></p>

  <p class="calibre1"><span class="calibre2">"Sorun mu var?"</span></p>

  <p class="calibre1"><span class="calibre2">"Paul bunlarla mantıklı bir şekilde yüzleşecek yetenekte. Dugusal yanı, her şeyi sanırım ebeveynlerini taklit ederek bastırma eğiliminde. Bir kızım daha olsaydı bu daha kolay olabilirdi. Paul kendisine daha çok babasını örnek aldı."</span></p>

  <p class="calibre1"><span class="calibre2">"Seni reddetti mi?"</span></p>

  <p class="calibre1"><span class="calibre2">"On beş yaşındakiler nasıl reddederse."</span></p>

  <p class="calibre1"><span class="calibre2">"Paul bunun üstesinden gelebilir <sup class="calibre6">11</sup></span></p>

  <p class="calibre1"><span class="calibre2">"Ben onu reddediyormuşum gibi görünmediğim sürece."</span></p>

  <p class="calibre1"><span class="calibre2">"Erkek arkadaşınla anlaşabiliyorlar mı?"</span></p>

  <p class="calibre1"><span class="calibre2">"Evet. Oldukça iyi." Jane pantolonunu düzeltti. "Bu, sadece onu üvey baba olarak kabul etmek zorunda olmanın olası sarsıntısı. Her şeyin üzerine bir de bunun olması zor gelebilir. Okuluyla berbat sorunlar yaşadık. Paul tuhaf bir çocuk, onu sıkan herhangi bir derste başarısız oluyor. Gayret bile etmez. Tam bir inatçı. Tarihle ilgili herhangi bir konuda ise tam tersi. Küçük, korkunç bir sabit fikir delisi."</span></p>

  <p class="calibre1"><span class="calibre2">"Paul için kendi mutluluğunu feda etmemelisin ''</span></p>

  <p class="calibre1"><span class="calibre2">Jane'in kahverengi gözleri gözlerimle tekrar buluştuğunda bir an gözlerinde eski bir ışık yandı. Sonra ilgisizce başını önüne eğdi.</span></p>

  <p class="calibre1"><span class="calibre2">"Sanırım Rosamund'dan hoşlanırsın."</span></p>

  <p class="calibre1"><span class="calibre2">"Görünüşünden mi?"</span></p>

  <p class="calibre1"><span class="calibre2">Jane başını iki yana salladı. "Bunun farkındayım. Bu doğru zamanı bulma meselesi mi?" Jane kol saatine göz attı. "Zaman demişken.. <sup class="calibre6">n</sup></span></p>

  <p class="calibre1"><span class="calibre2">Saat bir buçuktu ama o anda ikimiz de kımıldamadık. Ben döşemeye baktım.</span></p>

  <p class="calibre1"><span class="calibre2">"Seni buna zorladığım için bana kızgın değil misin Jane?"</span></p>

  <p class="calibre1"><span class="calibre2">"Seni buna zorladıkları için kızgınım."</span></p>

  <p class="calibre1"><span class="calibre2">"Yapmaya zorlandığım her şeyin çoktan vadesinin dolmuş olduğundan şüpheleniyorum." Jane bir şey söylemedi. "O yıllarda olan şeyler. Hepimiz birbirimize yakın kalabilseydik böyle olmayacakmış gibi tuhaf bir düşüncem var. Bilmiyorum ... Tuhaf bir şekilde birbirimizi tamamlıyorduk. Nell'le bile öyleydik." Jane hâlâ susuyordu ama husumetini yitirmiş bir suskunluktu bu. "O zamandan beri her şey tahmin ettiğin gibi hayal kırıklığı."</span></p>

  <p class="calibre1"><span class="calibre2">"Bütün felaketler mi?"</span></p>

  <p class="calibre1"><span class="calibre2">"Hayır. Tabii ki değil. Ama yerini alanlar fazlasıyla yapay."</span></p>

  <p class="calibre1"><span class="calibre2">O anda bir başka sessizlik daha oldu, bunun üzerine Jane sonunda ayağa kalkıp sandalyesini masanın altına geri iterek bu sessizliği bozduktan sonra bir an orada durdu ve ahşap masanın gerisinden konuştu. "Bu gece olanlara rağmen durum gerçekten çok kasvetli ve olağan Dan" Jane, kül tablasını alıp çekmeceye geri götürdü, orada arkası bana dönük halde konuşuyordu. "Beni öyle kötü bir zamanda yakaladın ki. Sanırım bir tür espri anlayışını kaybetmemeyi başardım." Gülümseyerek döndü. "Şu anda bunu göstermeyi beceremiyorum sadece."</span></p>

  <p class="calibre1"><span class="calibre2">"Lydia Languish rolünü unutamıyorum."</span></p>

  <p class="calibre1"><span class="calibre2">"Elli milyon yıl önce." Jane kapıya yöneldi hantal bir şekilde. "Saat on gibi hastanede olacağımızı söyledim."</span></p>

  <p class="calibre1"><span class="calibre2">"Beni uyandırsan iyi olur"</span></p>

  <p class="calibre1"><span class="calibre2">Jane, yanağa bir öpücük veya yadigâr bir kucaklaşma gibi bir şey söylemekte ya da belki de yapmamaya karar verdiği bir şeyi yapmakta tereddüt ederek başını iki yana salladı.</span></p>

  <p class="calibre1"><span class="calibre2">"İyi uykular."</span></p>

  <p class="calibre1"><span class="calibre2">"Sana da."</span></p>

  <p class="calibre1"><span class="calibre2">Çıkarken kapıyı kapattı. Dan gidip bir süre çekmecelerin üzerindeki küçük aynaya baktı. En az hissettiği kadar yorgun görünüyordu. Ama beş dakika sonra yatakta, karanlıkta, uykusunun kolay kolay gelmeyeceğini biliyordu. Kendini gevşemiş hissetmesine rağmen, bazen iyi bir iş gününden sonraki gibi gevşemişti ama aklı varlıkla, ironiyle, muammayla ve gizli amaçla ilgili eski bir merakın canlandığını yeniden keşfetmiş gibi hâlâ çalışıyor ve eleştiriyordu. Belki de Dan, Anthony için üzülmeliydi ve suçluluk duymalıydı ama bunun bile bir zenginliği vardı. Dan aksine doymuştu. Kişiliği bunu haklı çıkarmasa da en azından geçici yazgısı şans eseri onu haklı çıkarıyormuş gibi görünüyordu.</span></p>

  <p class="calibre1"><span class="calibre2">Dan, Nell'den ayrıldığından beri zaten yeterince karmaşık olan yaşama güçlük ekleme derdinde değildi hiç ve bir bakıma yatağında uzanmış yatarken Oxford'a gelmemiş olmayı artık dilememesinin, daha önceki gizli bir gereksinime cevap vermiş olan geçmişe yeniden dönüşü kanıtladığını da biliyordu.</span></p>

  <p class="calibre1"><span class="calibre2">Dan kendini düşünen bütün yazarlar gibi iş hayatındaki başarıyı belirlenmiş şifrelerin kırılması ya da daha net olmak gerekirse mesleğine ve sanatta her şeyin asıl sosyal işlevine boyun eğerek beklenenlerle beklenmeyenler arasında bir denge kurmasıyla daima ilişkilendirmişti. Dan'in kendi özel metier'ine karşı beslediği başka bir nefret ise mesleğinin şifre kırıcılığı yönünden çok hünere daha fazla itibar etmesiydi. Sinematik olarak kurulmuş ve kutsanmış olandan en ufak bir sapmaya karşı çok sert bir şekilde mücadele edilmeliydi. Dan hiçbir zaman yazınsal bir deneyci ve avangard olmamıştı ancak yaşamda olduğu gibi sıradan bir beklenti onun daha derin ruhsal eğilimini doyurabilseydi yazar olmazdı. Şimdi bunun özünü kavramaya çok yaklaşmış gibi görünüyor, yaşamın kendisinin görüşlerini desteklemiş olduğunu hissediyordu. Bu durumu kendisi yaratmış olsaydı kırdığı sırada çekinebileceği şifreler kırılmış olurdu, nedensellik ilişkisi içinde değil zamanlamayla, hızlandırarak ve nedenselliğin sonuçlarını birleştirerek bir tür sihirbazlık yapmıştı. Bu, sabit istatistiksel olasılığın, bataklığı terk edişin, kurtuluşun ve gerçekliğin sanatın farz edilen ustalığına gönülden katılımının bozulması gibiydi.</span></p>

  <p class="calibre1"><span class="calibre2">Dan'in aklına tam uykuya dalacakken Kitchener senaryosu da geldi. Belki de bunun inatçılığı gerçek bir meydan okuyuştu ve şimdi bu meydan okuyuş, bir iç rahatlığına bürünmüştü. Dan, bu verili yolda karşılaştığı sorunları bir yolunu bulup çözecekti. Rahatlığı çok daha bencil ve kişisel bir düzeydeydi. Aynı zamanda Dan'in, görünüşte bozulan ve sonunda bu Oxford evine egemen olan türden bir varoluştan riske girmeden kaçma düşüncesi de bunda etkiliydi. Jenny'nin, bir erkek çocuğun yatak odasındaki simgesel ve prototip olan her şeyden ne kadar uzakta ve merhametli olduğunu düşünüyordu. İngiltere ile Oxford'un giriftliği ve akademisini, orta sınıf ve orta yaştakileri düşünürken uyuyakaldı.</span></p>

  <p class="calibre1"><span class="calibre2">Bay Specula Speculans artık orada horluyor ya da öyle görünüyor olmalı. Bunun yanında ne kadar beceriksiz ve acı çeken insanlardan ne kadar duyarsızca habersiz olurlarsa olsun, en alçak gönüllü diyalog kurucuların ve yaşam mucitlerinin bile böyle haletiruhiyeleri baki kalmalıdır. Onlar hayatı yaşamıyorlar, başkalarının hayatlarını yaşıyor* Fr. Meslek. (ç.n.)</span> lar. Arabalarını -varsayımsal kır manzarasından göçebe bir âlim gibi sürüklenip geçmiş- şimdi ve geleceğin içinden geçerek kati gerçeğin anayollarından yokuş aşağı sürmüyorlar. Geçmişte ve gelecekte sadece içlerinden biri olabilir ama böyle adamlar için bu hiç önemli değildir. Yaratıyorsam varım ve geriye kalan her şey, somut olup uygulansa bile düştür. Belki de Dan'in, aynalarda görmek istediği her zaman istediği şey kendi yüzü değil, aynalara geçişi sağlayacak olan yoldu. Böyle bir akıl, kişinin ancak şimdinin sonsuz olduğu, Tanrı'nın izin verdiği ölçüde bu imkânı iyi kullanmaktan doğan memnuniyetiyle değil, kendi halinden memnun olduğunu düşündüğü anlamıyla halinden memnundur. Kusursuz bir dünyada yazarlara yer olmazdı! Felsefeciler pencerelerden düşerken vampirler yüzünde donup kalmış bir gülümsemeyle uyuyor, erkeklere ve kadınlara işkence ediliyor, çocuklar açlıktan ölüyor, dünya kendi açgözlülüğü ve aptallığı yüzünden çürüyor. O gece Dan uykusunda gülümsediyse bu, onun bilinçaltında kusursuz bir dünyada hiç kimseye yer olmadığına inanması yüzündendi.</p>

  <p class="calibre1"><span class="calibre2">AĞ ÖRGÜS<a id="bookmark1"></a>Ü</span></p>

  <p class="calibre1"></p>

  <p class="calibre1"><span class="calibre2">Saat tam dokuz olmadan önce Gisele'in kapının dışından gelen sesiyle uyandım. "Londra'dan kızım" telefondaymış. Salona indiğimde sabahlık giyen Jane, elindeki ahizeyi bana uzattı.</span></p>

  <p class="calibre1"><span class="calibre2">"Caro'ya haberi verdim."</span></p>

  <p class="calibre1"><span class="calibre2">"Sağ olasın."</span></p>

  <p class="calibre1"><span class="calibre2">Caro'ya alo deyip Jane'in merdivenlerde aşağı doğru gözden kaybolmasını izledim.</span></p>

  <p class="calibre1"><span class="calibre2">"Ah babacığım. Senin için ne kadar korkunç.”</span></p>

  <p class="calibre1"><span class="calibre2">"Benden daha ziyade..." "Jane teyzem için mi?''</span></p>

  <p class="calibre1"><span class="calibre2">"Çok cesur davranıyor."</span></p>

  <p class="calibre1"><span class="calibre2">"Jane teyzem haberi verdiğinde inanamadım"</span></p>

  <p class="calibre1"><span class="calibre2">"Biliyorum." Caro'ya, neler olduğunu, buluşmamızı, Anthony'nin bunu hiç belli etmediğini, buna önceden karar vermiş olabileceğini kısaca ve oldukça sansürlü bir şekilde izah ettim.</span></p>

  <p class="calibre1"><span class="calibre2">"Bu çok tuhaf görünüyor. Neredeyse tam da bunu bekliyormuş gibi."</span></p>

  <p class="calibre1"><span class="calibre2">"Sanırım bir bakıma öyleydi Caro <sup class="calibre6">11</sup> İlk defa açıklamanın, daha doğrusu gerçekten ne olduğunu açıklamamanın pratik sorunlarını birdenbire fark ederek durdum. "Beni görmek onun için bitmemiş bir işin son bir parçasıymış gibi görünmüş olmalı. Bunun ümitsizlikten kaynaklanan bir eylem olduğunu düşünmemelisin. Böylece daha ziyade kurtulduğunu, huzura kavuştuğuna inanabiliriz istersen."</span></p>

  <p class="calibre1"><span class="calibre2">Caro bunun üzerine bir süre iyice düşündü.</span></p>

  <p class="calibre1"><span class="calibre2">"Jane teyzem senin olağanüstü olduğunu söylüyor."</span></p>

  <p class="calibre1"><span class="calibre2">"Pek değilim."</span></p>

  <p class="calibre1"><span class="calibre2">"Bana pek öyle gelmedi."</span></p>

  <p class="calibre1"><span class="calibre2">"Konuştuk. Sen haklıydın."</span></p>

  <p class="calibre1"><span class="calibre2">"Sevindim." Caro duraksadı, "Sonunda. En azından bu konuda”</span></p>

  <p class="calibre1"><span class="calibre2">"Yüzüme vurmana gerek yok <sup class="calibre6">11</sup></span></p>

  <p class="calibre1"><span class="calibre2">"Yüzüne vurmuyordum.<sup class="calibre6">11</sup></span></p>

  <p class="calibre1"><span class="calibre2">"Peki, senden ne haber?''</span></p>

  <p class="calibre1"><span class="calibre2">Caro tereddüt etti. "Dün akşam yine daireye bakmaya gittim. Şimdi bu bana seni terk ediyormuşum gibi hissettiriyor."</span></p>

  <p class="calibre1"><span class="calibre2">"Bu terk etmediğini kanıtlıyor. Devam et. Tut o daireyi."</span></p>

  <p class="calibre1"><span class="calibre2">"Aslında tutacağımı söyledim. Yarına kadar ilk ret cevabını alacağım. Ama. . <sup class="calibre6">11</sup></span></p>

  <p class="calibre1"><span class="calibre2">"Ama filan yok. Depozito mu istiyorlar?"</span></p>

  <p class="calibre1"><span class="calibre2">"Sadece ilk ayın kirasını."</span></p>

  <p class="calibre1"><span class="calibre2">Bir sessizlik oldu.</span></p>

  <p class="calibre1"><span class="calibre2">"Ben aslında sana az önce bir telgraf geldiğini söylemek için aradım."</span></p>

  <p class="calibre1"><span class="calibre2">"Zarfı açtın mı?"</span></p>

  <p class="calibre1"><span class="calibre2">"Açmamın iyi olacağını düşündüm." Sessizliğin biraz uzaması oyunu ele verdi. "Jenny'den mi?"</span></p>

  <p class="calibre1"><span class="calibre2">"Yüksek sesle okumamı ister misin?"</span></p>

  <p class="calibre1"><span class="calibre2">"Lütfen."</span></p>

  <p class="calibre1"><span class="calibre2">Telgraf Caro'nun önünde olmalıydı. <sup class="calibre6">11</sup> 'Tibou China'. Doğru söyledim mi? 'seni özlüyor ama şimdi ben varım stop lütfen bu gece ara Jenny' diyor." Caro, "Bir anlamı var mı bilmem" diye ekledi.</span></p>

  <p class="calibre1"><span class="calibre2">"Evet, anlaşıldı <sup class="calibre6">11</sup></span></p>

  <p class="calibre1"><span class="calibre2">"Tibou China kim?"</span></p>

  <p class="calibre1"><span class="calibre2">"Tek sözcük, Tibouchina. Jenny'nin taşındığı kır evi civarında yetişen bir funda. <sup class="calibre6">11</sup></span></p>

  <p class="calibre1"><span class="calibre2">"Tibouchina'nın Pekin'den ya da onun gibi bir yerden olduğunu sandım."</span></p>

  <p class="calibre1"><span class="calibre2">"Brezilya'dan. Bir gün seni Kew'e götürüp sana gösteririm."</span></p>

  <p class="calibre1"><span class="calibre2">Caro mırıldandı. "Hayatındaki bütün bu bitkiler ve kadınlar..."</span></p>

  <p class="calibre1"><span class="calibre2">"Yalnızca biri gerçek. ismi C ile başlıyor"</span></p>

  <p class="calibre1"><span class="calibre2">"Tabii."</span></p>

  <p class="calibre1"><span class="calibre2">"Bu akşam evde olacak mısın?"</span></p>

  <p class="calibre1"><span class="calibre2">"Sen evde olmamı istersen."</span></p>

  <p class="calibre1"><span class="calibre2">"Eğer. . ."</span></p>

  <p class="calibre1"><span class="calibre2">"Öncelik senin"</span></p>

  <p class="calibre1"><span class="calibre2">"Öğleden sonra trenine yetişirim. Dışarı çıkıp bir akşam yemeği yeriz."</span></p>

  <p class="calibre1"><span class="calibre2">Biraz tereddüt etti. "Gelip daireye bakabilir misin?"</span></p>

  <p class="calibre1"><span class="calibre2">"Elbette. Bakarız."</span></p>

  <p class="calibre1"><span class="calibre2">"Anneme karşı çirkinleşme. Onun elinde olan bir şey değil."</span></p>

  <p class="calibre1"><span class="calibre2">"Denerim."</span></p>

  <p class="calibre1"><span class="calibre2">"Ve sözünü de unutma. Henüz ona söyleme, lütfen."</span></p>

  <p class="calibre1"><span class="calibre2">Bu sefer de ben tereddüt ettim. "Ama Jane'e söylemişsin!"</span></p>

  <p class="calibre1"><span class="calibre2">"Birine söylemem lazımdı."</span></p>

  <p class="calibre1"><span class="calibre2">"Seni eleştirmiyorum Caro. Annen gücenecek eğer. .."</span></p>

  <p class="calibre1"><span class="calibre2">"ikinizi birden idare edemem."</span></p>

  <p class="calibre1"><span class="calibre2">Tartışacak zaman değildi. "Peki. Endişelenme."</span></p>

  <p class="calibre1"><span class="calibre2">"Ayrıca Jane teyzeme söyleyemediğim her şey."</span></p>

  <p class="calibre1"><span class="calibre2">"Anlayış gösterir."</span></p>

  <p class="calibre1"><span class="calibre2">Kısa bir süre sonra Caro ahizenin ağızlığına doğru bir öpücük kondurup telefonu kapadı.</span></p>

  <p class="calibre1"><span class="calibre2">On beş dakika sonra tıraş olmuş, giyinmiş ve mutfağa inmiştim. Dışarısı hâlâ sisliydi ama açılıyordu, mavi gökyüzünün izleri belirmişti bile. Hava, yas tutmayı reddediyor gibi görünüyordu. Bir başka büyük oda, cilalanmış çam ağaçlarından cansız bir orman, bahçe tarafındaki bütün gereçler ve önde yuvarlak bir masa vardı. Jane o masada oturuyor, kız kahve yapmakla meşgul. Birkaç açılmış mektupla görebildiğim kadarıyla</span> <span class="calibre3">Times</span> <span class="calibre2">ve</span> <span class="calibre3">Guardian</span> <span class="calibre2">var,</span> <span class="calibre3">Morning Star</span> <span class="calibre2">yok.</span></p>

  <p class="calibre1"><span class="calibre2">"Caro sana ne diyeceğini bilememiş."</span></p>

  <p class="calibre1"><span class="calibre2">"Sorun değil. Sevimliydi. Domuz pastırması ve yumurta ister misin Dan?"</span></p>

  <p class="calibre1"><span class="calibre2">"Kahve yeterli."</span></p>

  <p class="calibre1"><span class="calibre2">Görünüşe bakılırsa Jane, Floransa'daki kızına telefon etmiş, önce okulla sonra da Devon'da bulunan Paul'le konuşmuştu. Anne, uçakla mümkün olduğunca kısa sürede geliyordu. Babasının nasıl öldüğü söy-</span></p>

  <p class="calibre1">242</p>

  <p class="calibre1"><sub class="calibre11">C</sub>JŞ&gt;«=~&lt;Q&gt;_5</p>

  <p class="calibre1"><span class="calibre2">lenmeyen Paul bu olayı oldukça güçlü şekilde karşılamış görünüyordu. Jane şimdi de telefon edilecek öteki kişilerin listesini hazırlıyordu. Saçlarını açık bırakmıştı, iyi bir uyku çekmiş gibi daha az gergin görünüyordu. Belki de kızın önünde birazcık rol yapmak zorunda olmasın-dandı. Mutfağın, yukarıdaki teatral salon ve oturma odasına oranla hoş, kırsal bir evcimenliği vardı.</span></p>

  <p class="calibre1"><span class="calibre2">"Eviniz hoşuma gitti. Geçen gece söylemeye vaktim olmadı."</span></p>

  <p class="calibre1"><span class="calibre2">"Gisele'in Aix'teki evini görmelisin"</span></p>

  <p class="calibre1"><span class="calibre2">Jane, yine dünyeviliğe, İngiliz olmaya, zihninde öncelik verilmesi gerekenler dışında herhangi bir şey hakkında konuşmamaya, aklıma gelen sanatın bütün psikolojik yasalarını ya da en azından benimkini reddettiği ruh durumuna geri dönmüştü. (Harap olmuş yüzü önceki gecenin dehşetini gözler önüne seriyordu.) Gisele'in ailesi güzel bir on sekizinci yüzyıl otelinde yaşıyordu, babası Aix Üniversitesi'nde hocaydı. Gisele keman çalma konusunda neredeyse profesyonel bir virtüöz gibi görünüyordu. Ama çok geçmeden gerçek, kurşuni pantolonuyla geri dönüyordu. Jane'in aniden başını kaldırıp dışarıya, ön bahçeye bakışını takip ederken bir an için görebildiğim buydu.</span></p>

  <p class="calibre1"><span class="calibre2">"Aman Tanrım. İşte, kara kargalar "</span></p>

  <p class="calibre1"><span class="calibre2">"Anthony'nin rahibi mi?" Jane gözlerini kapatarak başını salladı. "Onu ben karşılayayım mı?"</span></p>

  <p class="calibre1"><span class="calibre2">"Sakıncası yoksa. Ben sadece..."</span></p>

  <p class="calibre1"><span class="calibre2">"Tabii ki. Henüz üstünü giyinmedi derim."</span></p>

  <p class="calibre1"><span class="calibre2">Ayağa kalktım. Ön kapının zili çaldı.</span></p>

  <p class="calibre1"><span class="calibre2">"Hıristiyan âdetlerine göre gömülüp gömülemeyeceğini veya en yakın kavşaktan kalbine kazık saplanıp saplanmayacağını sorabilirsen!.."</span></p>

  <p class="calibre1"><span class="calibre2">Gülümseyip yukarı çıkmak için merdivenlere yöneldim ama Jane ayağa kalkıp peşimden geldi. Böylesi açık saçık lafları Gisele'e duyurmaktan sakınmak gerekliymiş gibi sesini alçaltarak, "Dan, geçen geceden bir ayrıntı: Anthony'yi bulduklarında elinde bir haç olduğunu söylediler. Bunu onun kutsiyetiyle desteklesen iyi olur."</span></p>

  <p class="calibre1"><span class="calibre2">Bir an bunun bana neden daha önce söylenmediğini çözmeye çalışarak Jane'e baktım. Fakat kapının zili yine çaldı. Jane'in koluna dokunup kapıyı açmaya gittim.</span></p>

  <p class="calibre1"><span class="calibre2">Peder, bu evin görünmez hanımının onun hakkında ne düşündüğünü bilmesinden çok, dilinde İskoç aksanı izleri taşıyan genç bir adamdı. Taziyelerini sunarak Bayan Mallory'nin kimseyle görüşecek halde olup olmadığını sordu. Elbette çok iyi anlıyordu. Sormak zorunda olduğum soru için pek uygun bir yer değilmiş gibi görünmeseydi ya da bir papaz evinde ve onun ilahi sadelikleri içinde doğmuş olan hiç kimsenin, bir pederi yetişkin bir çocuk olarak görmeden edememesi yüzünden onu kapının eşiğinde başımdan savacaktım.</span></p>

  <p class="calibre1"><span class="calibre2">Oturma odasında oturduk, Anthony ve haç meselesini açıkladım. Anthony'nin cesaretinde iman kaybına uğramış olabileceğini ama kiliseye olan inancını yitirmediğini söyledim. Peder başını eğip "Zavallı adam" diye mırıldandı.</span></p>

  <p class="calibre1"><span class="calibre2">"Bu onun inancına göre gömülmesine engel teşkil eder mi?"</span></p>

  <p class="calibre1"><span class="calibre2">"Yo, hayır. Bizler o aşamayı çoktan geçtik <sup class="calibre6">11</sup> Peder bana sinirli sinirli gülümsedi. "Özel izin almak zorunda bile değilim. Sizi temin ederim, bu durumda hiçbir engel çıkmaz." Peder suçluluk üzerine yeni doktrinle ilgili kısa bir açıklama yaptıktan sonra, "Bunu, sizin bir intihar kanısının geri çevrileceğini düşündüğünüz şeklinde mi anlamalıyım?" diye sordu.</span></p>

  <p class="calibre1"><span class="calibre2">"Kazara kimsenin düşebileceği bir balkon değildi pek."</span></p>

  <p class="calibre1"><span class="calibre2">"Evet, tabii. Anlıyorum. En acıklı yanı bu."</span></p>

  <p class="calibre1"><span class="calibre2">Pedere Anthony'nin son saatlerini beraber geçirdiğimizi söyledim. Biraz Anthony'nin yazgısına nasıl da boyun eğmiş göründüğünden, bunun tabii ki bu şartlar altında çok şaşırtıcı olduğundan (görünüşe göre konuşmamda en sevdiğim zarf tümlecini kullandım) bahsederek devam ettim... Anthony'yi, nükteden pek anlamayan bu genç İskoçyalı karşısında temize çıkarmak acıklı bir şekilde absürddü. Peder huzursuz ve gücenemeyecek kadar endişeli, farkında olmadan karakterinde olduğu kadar mezhebinde de John Knox'dan daha ileri gitmeye razı olmuş ve neredeyse aşağı kattaki dul kadından daha fazla avutulmaya gereksinimi varmış gibi görünüyordu.</span></p>

  <p class="calibre1"><span class="calibre2">Sonunda bir sürü başsağlığı dilemeye girişti. Eğer Bayan Mallory cenaze merasimi hakkında görüşmek için telefon etmek isterse, yapabileceği herhangi bir şey olursa yardım edebilirmiş. Dünya zaten merasime boğulmuş.</span></p>

  <p class="calibre1"><span class="calibre2">Aşağı kata indiğimde Jane'i patates soyarken buldum. Peder Buchanan'ın söylediklerini Jane'e aktardım ama o, pederle ilgilendiğim için bana teşekkür etse de pederin uysallığı karşısında hüsrana uğramış gibi omuz silkti. Giyinmeye çıktığında ben de oturma odasındaki gazetelere aslında pek bir şey okumadan göz attım çünkü çok geçmeden telefonda konuşan Jane'in sesini duydum. Sesi yumuşak, canlı, içtendi. "Ah John, seni arayıp Anthony'nin öldüğünü söylesem iyi olur diye düşündüm ... Susan, Anthony maalesef dün gece canına kıydı. .. " vesaire. Jane bana tarafsızlıkta aşırıya kaçıyor gibi geldi. Bu yalın haber vermeler belli ki olağan bir şekilde rahatlatılmasına ve anlayış gösterilmesine yol açıyordu ki bu da Jane'e onları kibarca olsa da sebatla geri püskürtme şansı veriyordu. Geçen geceki uzlaşmamızın, Jane şimdi buna pişman olmadıysa sürüp sürmeyeceğini merak etmeye başladım. Oturduğum yerin yakınındaki klasik antikaların olduğu raflı küçük nişte iki küçük Etrüsk bronz heykeli gördüm. Tarquinia, o an oradaydı... Bu, tarihsel olduğu kadar sembolik olarak da çok uzak duruyordu.</span></p>

  <p class="calibre1"><span class="calibre2">Birkaç dakika sonra hastaneye gitmek için yola çıktık. Jane'in dışarıda giydiği paltosunun altında koyu kırmızı bir gömlek ve tüvit etek vardı. Elektra gökyüzü gibi yas tutmuyordu. Sis kalkarak yerini bulutsuz bir gökyüzüne bırakıyordu.</span></p>

  <p class="calibre1"><span class="calibre2">Hastane çok ihtiyatlı ve İngilizvariydi. Anthony'nin doktoru, teşhis formalitelerini çoktan halletmişti. Hastanede bu konuyla ilgilenen bir kodamanıyla personelden bir hemşire vardı. Hiçbir ihmalin ve buna dair bir işaretin dahi olmadığı hususunda hemfikirdiler. Anthony'nin görünüşteki ruh haliyle ilgili olarak kibarca sorguya çekildim ve benim de herkes gibi çok şaşırarak hayrete düştüğümü açıkça söyledim. Ardından adli soruşturmayla, uygun bir cenaze levazımatçı firmasıyla ilgili bir konuşma geçti. Anthony'nin kişisel eşyalarının, bir radyo ve Mantegna kopyasının bulunduğu mukavva bir kutu teslim edilmişti.</span></p>

  <p class="calibre1"><span class="calibre2">Jane'in yüzünde tekrar dışarı çıkıp da arabasına binene kadar hiçbir ifade yoktu.</span></p>

  <p class="calibre1"><span class="calibre2">"Buralarda bir havaalanı olsaydı sanırım sana arabayı oraya sürmeni ve beni dünyanın öte ucuna gidecek bir uçağa bindirmeni isterdim"</span></p>

  <p class="calibre1"><span class="calibre2">Jane yavaşça, hastanenin avlusundaki arabanın ön camından dışarı doğru yavan bir şekilde konuşuyordu. Bu, hastane yolunda duymayı boşu boşuna beklediğim türden bir ifadeydi. Önceki akşamın uzaklıklarının geri gelemeyeceği kabul edilmeliydi. Cankurtaranın yanındaki üniformalı bir adam Batı Hintli bir hemşireyle gün ışığında sohbet ediyordu. Hemşire harika beyaz dişleriyle sürekli sırıtıyordu.</span></p>

  <p class="calibre1"><span class="calibre2">"Çok yakında her şey bitecek."</span></p>

  <p class="calibre1"><span class="calibre2">"Evet" Jane arabayı çalıştırdı, hareket ettik. "Galiba sözümüze güvendiler"</span></p>

  <p class="calibre1"><span class="calibre2">"Kesinlikle."</span></p>

  <p class="calibre1"><span class="calibre2">"Adli soruşturmada neden senin de bulunman gerektiğini anlamıyorum."</span></p>

  <p class="calibre1"><span class="calibre2">"Kuralların bir parçası olmalı. Her neyse. Artık Oxford'da bir arkadaşım var."</span></p>

  <p class="calibre1"><span class="calibre2">"Bir arkadaş."</span></p>

  <p class="calibre1"><span class="calibre2">"Geçen gece konuştuğumuza çok memnun oldum"</span></p>

  <p class="calibre1"><span class="calibre2">"Çok fazla hayali paramparça etmeseydim bari"</span></p>

  <p class="calibre1"><span class="calibre2">"Sen hiçbir şeyi ya da sadece buzlu camı paramparça etmedin"</span></p>

  <p class="calibre1"><span class="calibre2">Jane gülümsedi. "Bana Amerika'yı özletiyorsun."</span></p>

  <p class="calibre1"><span class="calibre2">"Niye ki?"</span></p>

  <p class="calibre1"><span class="calibre2">"Savaştan sonra buraya geri dönüşümüzü hatırlıyorum. Her şey ne kadar da kapalı görünüyordu. Herkes şifreli konuşuyormuş gibiydi" Jane bir nefes aldı. "Ve açık olan tek kişi bendim."</span></p>

  <p class="calibre1"><span class="calibre2">"Bu duyguyu bilirim" Bakışımı Jane'e çevirdim. "Amerika demişken ...' <sup class="calibre6">1</sup></span></p>

  <p class="calibre1"><span class="calibre2">"İlk iş olarak ona bir telgraf gönderdim."</span></p>

  <p class="calibre1"><span class="calibre2">"Geri dönecek mi?"</span></p>

  <p class="calibre1"><span class="calibre2">"Gelmemesini istedim. Sadece şimdilik" Jane, "Araştırma yapıyor. Yol parası. Aptalca olurdu" diye ekledi.</span></p>

  <p class="calibre1"><span class="calibre2">Jane, Gisele'e satın almasını söylemeyi unutmuş olduğu bir şeyi almak için bir dizi küçük dükkânın bulunduğu bir yerde durdu. Karşıda bir cafe-bar gördüm ve birer fincan kahve içmeyi önerdim. Jane'in birkaç dakikayı bana ayırması için bir nedenim vardı ve sonunda Jane için de öyle olduğu ortaya çıktı. Oturup siparişleri verir vermez dobra dobra konuştum:</span></p>

  <p class="calibre1"><span class="calibre2">"Gelip Thorncombe'da kalır mısın Jane? Dartington'a çok yakın."</span></p>

  <p class="calibre1"><span class="calibre2">Jane bana hafif mahcup bir tebessümle gülümsedi, sonra önüne baktı. "Aslında Paul'le geçen ilkbahar arabayla oradan geçtik. Caro, Paul'e oranın harita üzerindeki yerini göstermiş." Jane, "Affedilemez merak. Çok tatlı görünüyordu" diye mırıldandı.</span></p>

  <p class="calibre1"><span class="calibre2">"O halde mazeretin yok. Ciddiyim, ben orada olsam da olmasam da. Ev için tuttuğum yaşlı çift hürmet göstermekten daima mutlu olurlar."</span></p>

  <p class="calibre1"><span class="calibre2">"Ben'le Phoebe mi?"</span></p>

  <p class="calibre1"><span class="calibre2">"Caro mu söyledi?"</span></p>

  <p class="calibre1"><span class="calibre2">"isimleri kulağa Philemon'la Baucis gibi geliyor."</span></p>

  <p class="calibre1"><span class="calibre2">"Eğer Ben her cumartesi akşamı içip içip zil zurna sarhoş olmasa. Ama karısıyla onun yeşil sebzelerde kullandıkları yöntemler aslında gerçek şans."</span></p>

  <p class="calibre1"><span class="calibre2">"Hoş olabilir."</span></p>

  <p class="calibre1"><span class="calibre2">"Paul'ü getirmen lazım"</span></p>

  <p class="calibre1"><span class="calibre2">"Buna bayılır. Gerçi gene de kesin olarak söz veremem."</span></p>

  <p class="calibre1"><span class="calibre2">"Ben bol bol idman yaptım. Caro, Paul'ün yaşındayken. Caro, Nell'i anlamadan önce."</span></p>

  <p class="calibre1"><span class="calibre2">"Caro'nun artık orayı sevdiğini biliyorum."</span></p>

  <p class="calibre1"><span class="calibre2">"Oraya pek gitmiyor."</span></p>

  <p class="calibre1"><span class="calibre2">Kahvelerimiz geldi. Jane kendi kahvesini karıştırıp gözlerimin içine baktı.</span></p>

  <p class="calibre1"><span class="calibre2">"Caro'yla küçük, özel bir ilişkimiz var Dan."</span></p>

  <p class="calibre1"><span class="calibre2">"Öyle olduğunu biliyorum ve buna minnettarım."</span></p>

  <p class="calibre1"><span class="calibre2">"Barney Dillon hakkında bir şey bilmiyormuş gibi yapsam bu daha nazikçe olurdu gibime geliyor."</span></p>

  <p class="calibre1"><span class="calibre2">"Saçma."</span></p>

  <p class="calibre1"><span class="calibre2">"Senin darıldığını hissettim"</span></p>

  <p class="calibre1"><span class="calibre2">"Yalnızca buna daha fazla karşı olmadığın içindi.<sup class="calibre6">11</sup></span></p>

  <p class="calibre1"><span class="calibre2">Jane doğru sözcükleri arayarak uzaklara baktı. "Sanırım Caro, Nell'den, Compton'dan, bütün bunlardan kaçmak zorunda. Bunu senin aracılığınla annesini incitmeden yapamaz."</span></p>

  <p class="calibre1"><span class="calibre2">"Bunun farkındayım.''</span></p>

  <p class="calibre1"><span class="calibre2">"Onun gibi çocukların, olduklarından olmak istediklerine doğru giden yollarının çok olmadığını söylemeye çalışıyorum. Barney hakkında ne hissettiğini biliyorum ama sorun bu değil. Sanırım bu, Caro'nun alması gereken türden bir ders. Üzgünüm, bütün bunları geçen gece akşam yemeğinde söylemem gerekirdi.'' Jane tereddüt etti, sonra daha yumuşak bir sesle sözlerine devam etti: "Caro'nun şu son iki yıldır gerçek aşk macerası seninleydi. Ayrıca bu bir tahmin değil."</span></p>

  <p class="calibre1"><span class="calibre2">"Bu bana kendimi daha fazla suçlu bile hissettiriyor."</span></p>

  <p class="calibre1"><span class="calibre2">"Bu özgürlük için alınan küçük bir mola"</span></p>

  <p class="calibre1"><span class="calibre2">"Yağmurdan kaçarken doluya tutulmak"</span></p>

  <p class="calibre1"><span class="calibre2">"Ama Caro'nun manevra yapacak alanı çok dar. Onun çevresi görüşlerini dikkate alması gereken yetişkinlerce çevrilmiş. Aynı zamanda karşı gelmekten korktuğu kişilerce de. Aslında Andrew'yu, o ilişkiyi de hesaba katmalısın. Geleneksel durumun tersi orada gerçekleşti. Caro, Nell'e tepki gösterdikçe, Andrew daha fazla arabulucu oldu. Caro'nun müttefikiydi."</span></p>

  <p class="calibre1"><span class="calibre2">"Bunu tahmin ettim. Ona minnettarım."</span></p>

  <p class="calibre1"><span class="calibre2">"Bunun başka bir çelişki yarattığını fark ettiğin sürece. Caro bunu son buluşmamızda çok safça ama dokunaklı bir şekilde bana söyledi. 'Keşke hepiniz aynı şeylere inansaydınız' dedi."</span></p>

  <p class="calibre1"><span class="calibre2">"Zavallı çocuk."</span></p>

  <p class="calibre1"><span class="calibre2">"Bunu söylememin bir mahzuru var mı?''</span></p>

  <p class="calibre1"><span class="calibre2">“Tabii ki yok. Keşke California'da olan bitenlerden bıkıp usandığını bilseydim.''</span></p>

  <p class="calibre1"><span class="calibre2">"Aslında bu konuda konuşmadık ancak Caro'nun neden öyle olması gerektiğini anlamıyorum." Başımı eğip masaya baktım. Jenny'yle ilgili çok yaramazlık yaptım, Jane. Jenny, Caro'nun olmasını istediğim şeye çok yakındı. Tahsilli, okuyor, düşünüyor... <sup class="calibre6">1</sup> ' deyip omzumu silktim.</span></p>

  <p class="calibre1"><span class="calibre2">"Seni de kendi yaşındaki erkeklerden daha ilginç mi buluyordu?"</span></p>

  <p class="calibre1"><span class="calibre2">"Bu konuda söyleyecek lafımın olmadığını biliyorum. Sanırım bu sadece Caro'nun şahsi guru seçimi”</span></p>

  <p class="calibre1"><span class="calibre2">"Caro'yu genel olarak değer biçtiği için suçlayabilir misin? Barney son zamanlarda epey iyi görünüyor. Hem de her anlamda." Jane gözlerini şüphe eden bakışlarıma doğru çevirdi. "Evet, tabii ki. Sistemin bir kölesi ama bu Caro'nun alması gereken dersin bir parçası olabilir."</span></p>

  <p class="calibre1"><span class="calibre2">"Peki, Nell'e söylemesi gerekmez mi?''</span></p>

  <p class="calibre1"><span class="calibre2">"Bu sabah ona bu işi sana bırakmasını önerdim."</span></p>

  <p class="calibre1"><span class="calibre2">"Ee, öyle olmadı. Bir kez daha çenemi kapalı tutmam emredildi."</span></p>

  <p class="calibre1"><span class="calibre2">Jane tebessüm etti. "O halde Caro'nun bunu kendisi için uygun bir zamanda yapmasına izin vermelisin."</span></p>

  <p class="calibre1"><span class="calibre2">"Caro'nun kötü bir babanın yanında kusursuz bir teyze seçtiğini görebiliyorum."</span></p>

  <p class="calibre1"><span class="calibre2">Jane pencereden dışarı baktı. "İki yıl önce Roz'un BBC'ye başlamasının hemen ardından ruhen neredeyse yıkılmıştım. Londra'ya kaçtım ve iyi annelerin asla yapmaması gereken şeyi yapıp hıçkırarak kendimi kızımın kollarına attım ve her şeyi anlattım. Roz olağanüstüydü. Benim onun yaşındayken olduğumdan çok daha olgunda" Jane fincanın kulpuyla oynuyordu, derken bana ahlak dersi verdi: "Eğer yılların ardına çok şey saklanırsa kişinin de o oranda kaybetmesinden şüpheleniyorum."</span></p>

  <p class="calibre1"><span class="calibre2">"Roz onu . .. bana onun adını söylemedin, tanıyor mu?"</span></p>

  <p class="calibre1"><span class="calibre2">"Peter. Evet tanıyor. Roz bunu, böyle eski kafalı biri olmasaydım yıllar önce kendime bir âşık bulabileceğimi söyleyerek, nefes kesen bir itirafla karşıladı."</span></p>

  <p class="calibre1"><span class="calibre2">Sırıttım ve Jane'in gözlerinde eski bir canlılık belirtisi, her şeyi tutuşturan bir sevgi gördüm ama sonra başını önüne eğdi, yine de hâlâ gülümsüyordu. Bütün bunlar olurken hayalgücümde gittikçe bir eksiklik olduğunun farkına varıyordum. Andrew'yla ilgili söylemiş olduğu şeylerin Jane'e de uygulanması gerektiğini biliyordum. Jane'in bana her ne kadar kötü muamele etse de karşılığında kızıma karşı tavrıyla bunu ödemiş olması ve onun "kızımla olan küçük özel ilişkisi" bundan çok daha önemliydi. Caro'nun hayata gözlerini açtığı zamanlarda yaşanan küçük bir olay hatırlıyordum. Gayet tutarsız bir şekilde onların ilk çocuğunu vaftiz kurnası önünde elimizde tuttuğumuz için, Neli ' le ben Caro'nun vaftiz edilmesine karşı çıkmıştık. Anthony'yle Jane bunun hakkında tartışmasalar da bebeği doğal vaftiz ana babasından mahrum bırakmamızla ilgili yakınmışlardı. Bütün bunların üstesinden umursamaz bir şekilde gelinse bile Jane'in, hoşumuza gitsin gitmesin yine de Caro'nun vaftiz annesi olmakta kararlı olduğunu söylediğini hatırlıyordum. Jane'in uygulamada gerçekten vaftiz annesi unvanı taşıyan birkaç kişinin zorunluluk hissedeceğini, bir dereceye kadar da öyle olduğunu gecikerek de olsa fark etmiştim.</span></p>

  <p class="calibre1">Belki de Jane'in nezdinde onun başlangıçta beni inandırmaya yol açtığından daha az tuhaf göründüğüm sonucunu da çıkardım, en azından Caro'nun içini okumada. Ama Caro'nun Jane'e yaklaşımının, en azından bana aktarılışına göre çok taraflı olduğunu bildiğimden, kendi tasvirimin ne kadar doğru olduğunu merak ediyordum. Nazikçe olsa da bana söylenen, Caro'nun sorunlarını yeterince düşünmemiş oldu-ğumdu. Aklımdan kendimi temize çıkarmak geçiyordu. Aynı zamanda Jane'in bu konuda, siyasi ve geçmişimizle ilgili görüşlerimize göre çok daha sağlam bir zeminde durduğunu da biliyordum. Kararım kahvelerimizi içerken yaptığımız son konuşma sırasında değişmişti. Şu eski "öyle hissetme"nin mihenk taşıyla geçmişe geri dönmüştük. Jane bir önceki gece çoğunlukla bana karşı canının istediği gibi davranmadığını hissetmişti. Ama şimdi en azından ben bu konuda içinde bir şeylerin değişmemiş olduğunu fark ettim. Köşe bucak saklanabilir, şifreli konuşabilir, kendi gerçek özüne ihanet edebilirdi fakat Jane hâlâ öyle hissettiği için davranma kararlılığını gösterebiliyordu. Bütün uzlaşmazlıkların en tuhafı hem insanlığın tuzağı hem de onun nihai özgürlüğüydü. Jenny de Amerika'yla ilgili duygularını bastıracak olduğunda böyle yapıyordu. Şöyle ki, Oxford'un gelenek ve âdetleri üzerine ağzımdan çıkıveren ilk cümleyi dizginlemek ya da değiştirmek için cafe-bar'dan gizlice çıktım. Bu bir bakıma da Anthony'nin benimle ilgili son küçük çelişkisinin pratik bir ispatıydı. Bizlerde, olduğumuzun dışında gerçek bir değişim olmaz. İnceltilmiş bir idealizm belki de bunun dar bir düşünce olduğuna artık o kadar emin olamıyorum.</p>

  <p class="calibre1">Geri dönerken Jane bana biraz daha Rosamund'dan bahsetti. Bir fotoğraf dışında çok uzun yıllardır görmemiş olduğum kızı, arabayla eve varıp onun küçük mavi Renault'sunun arkasına park eder etmez göründü. Uzun boyluydu, hatta annesinden daha uzun boyluydu, uzun saçlı ve uzun bacaklı, biraz sırık gibi ve fiziksel olarak çok çekici olduğu kadar ağzı da iyi lafyapıyordu ama kızda hoşuma giden bir açıksözlülük vardı. Babasına benziyordu, yüzü Anthony'nin yüzüne Jane'inkinden daha fazla benziyordu. İki kadın birbirlerine uzunca birsüre sıkıca sarıldılar, sonra Rosamund dönüp elimi sıktı. Başını öne doğru uzattırıp onu yanağından öptüm. "Burada olduğunuza çok sevindim" dedi, yerinde, dolaysız bakışı söylediklerini onaylıyordu.</p>

  <p class="calibre1">Çok geçmeden onun ev halkının pratik bir üyesi olduğunu öğrendim, hareketli bir prodüksiyon asistanı etkisi görülüyordu. Paul trene bindirilmiş olmalıydı ve Rosamund onu Reading'te karşılayacaktı. Telefonlar gelmeye başladı, Jane de açması gereken bazı telefonları <span class="calibre2">cevaplamaya koyuldu. Aşağıda, mutfakta iki kız öğle yemeği hazırlamakla meşgul olurken bana bir içki verdiler. Yemeğin kokusu, yemekte bir önceki gece reddetmiş olduğum bir çift sülünü yiyeceğimizi gösteriyordu. Rosamund, Anthony yerine kendinden, BBC'de çalıştığı Londra'daki yaşantısından bahsetti. Bunlar, konuşurken evin yakınlarına gri bir Jaguar yanaştı. Bir anlığına Nell'le Andrew'nun bacaklarını gördüm. Jane üst katta onlara kapıyı açtı, birkaç dakika görünmediler. Ortaya çıktıklarında Neli, yanağıma göstermelik bir öpücük kondurduktan sonra geçmişte, uzun zaman önce olduğu gibi daha sıcak bir şekilde elimi sıktı. Sonra Andrew, eski yapışkan ve eğlenen bakışla elimi kavradı. Koyu gri bir takım giymiş, eski üniversite kravatını takmıştı, sadece güneşte yanmış yüzü köy hayatıyla ilgili görünüyordu. Favori bırakmıştı ve giderek kelleşiyordu. Tepesinde buğday sarısı bir tutam saç, gözaltı torbalarında biraz pancar kökü gibi damar ağları ve meraklı, azıcık sarımsı yeşil renkte gözleriyle yüzyıllar boyunca Sakson köylülerle Vikinglerin melezleşmesinden doğan kibar İngiliz yüzünün tipik bir örneğiydi. .Adetleri yağmalayışıyla Viking, temel yumuşak başlılık ve memnuniyetiyle Sakson'du. Tarihte olduğu gibi Vikingleri Saksonlarm evcilleştirdiği açıktı. Büyük bir şişe Taitinger getirmişti ve Rosamund'a takılmaya başladı.</span></p>

  <p class="calibre1"><span class="calibre2">"Hâlâ şu korkunç derecede akıllı, adı her neyse o adamla yatıyor musun?"</span></p>

  <p class="calibre1"><span class="calibre2">"Andrew, keser misin?"</span></p>

  <p class="calibre1"><span class="calibre2">Neli odanın öbür tarafından bağırdı. "Hayatım, ketum ve ilgili olmaya çalışıyor."</span></p>

  <p class="calibre1"><span class="calibre2">Jane'in tepkimi yoklayan gözlerini fark ettim. Bu esnada yukarıdaki telefon tekrar çalıyordu.</span></p>

  <p class="calibre1"><span class="calibre2">Andrew benimle de ilgilendi. Böyle insanların bu çeşit durumlarda stilleri, şevkleri ve doğal yetkileriyle burada olması ne kadar iyiydi. İçimizden bir tek o resmi bir şekilde giyinmiş olsa da cenaze törenine katbekat daha az yakışıyordu. Şampanyayı soğutup açtı. Bir yolunu bulup kimseyi gücendirmeden bütün bunların daha ziyade bir cümbüş, karşılıklı konuşmalarla burada beraber olmanın güzel olduğunu ve güneş ışığının pencereden içeri vurduğunu söyledi.</span></p>

  <p class="calibre1"><span class="calibre2">Daha önce onu hiç böyle görmemiştim, Nell'in tarafındaki akrabalarla ve evlilikteki olası olmayanın son duraksama süresi çok geçmeden yok oldu. Tabii ki Andrew, aralarında bulunduğu varsıl grup dışında (Evelyn Waugh döneminde yükselmiş olan babalarının hatıralarının ağırlığıyla) modası çoktan geçmiş bir tavır içinde ömür sürerek lisans öğrencisiyken öyleymiş gibi davrandığı isteksiz ahmağın çeyreği bile olamamıştı. Bütün ülkeyi herhangi birimizin fark ettiğinden çok daha adamakıllı bir şekilde bir gelin pazarı olarak görmüş olmalıydı. Onun nasıl olduysa, hangi gelenek ve âdetlerin sürdürülmeye değer olduğuyla hangilerinin bertaraf edilebileceği konusunda bir seçim yapmış olduğunu keşfettim. Toprak ağası gibi yaşa, çiftçi gibi çalış, özgür bir adam gibi düşün ve biricik olduğunu anla. Bu işe yarıyordu. Onun kendinden aşağı seviyede bulunan birisiyle evlenmesinin bir anlamı olmalıydı ama insan sebebini anlıyordu. O buna kendi unvanı ile yaşamdaki harici rolü kadar daha açıktı ve hoşgörülü dünyaya karşı gereksinim duyuyordu.</span></p>

  <p class="calibre1"><span class="calibre2">Oturduğumuz yerdeki sofra öğlen yemeği için kurulurken Andrew'yla ben, Nell de bize katılmasıyla gezinmek için bahçeye çıktık. O vakit daha ciddileştiler. Nell her zamanki gibi merakla, kuşku dolu sorular soruyordu. Neden, neden, neden, Anthony bana ne söylemişti, ben ne düşünüyordum, ne tahmin ediyordum?.. Bütün sorularından kaçtım. Andrew'yla yalnız olsaydık biraz daha açık konuşabilirdim, Neli olunca kendimi konuşmamakta kararlı hissediyordum. Neyse ki Andrew'nun orada olması Nell'in geçmişi çok fazla deşemeyeceği anlamına geliyordu. Ardından Jane hakkında konuştuk ve meseleler biraz daha dürüst hale geldi. Evet, konuşmuştuk. Evliliğinde Katoliklik türünden sorunlar olduğu sonucunu çıkarmıştım ... Aynca kabul etmeliydim ki Jane bana Komünist Parti "saçmalığından" bahsetmişti.</span></p>

  <p class="calibre1"><span class="calibre2">"Bu tamamen duygusal" dedi Neli. "Sadece gaddarlık. Artık Anthony öldüğüne göre bundan vazgeçecek. Onun güvenli bir kabuğa gereksinimi vardı, o kadar. Ona anlatmaya çalıştım. Tabii ki bu günlerde hiçbir konuda beni dinlemeyecek." Cevap vermem gerekirken Neli konuşmaya devam etti: "En azından bu işin bir kısmı Jane'in Roz'dan kaptığı şu gülünç kadın özgürlüğü saçmalığıdır."</span></p>

  <p class="calibre1"><span class="calibre2">Gülümsedim. "Senden kapmadığı belli."</span></p>

  <p class="calibre1"><span class="calibre2">"Sevgili bayım, sağımda şu kutlama, solumda bu kutlama. Altı hizmetçi, bir dadı, ev sahibinin uşağını oynamadığımda bütün işleri iyi idare ediyorum. Demek istediğim bir davam olurdu, benim de özgürleşmem lazım. Andrew, kes sırıtmayı."</span></p>

  <p class="calibre1"><span class="calibre2">Nell yaşına göre hâlâ oldukça güzeldi, hâlâ atikti ama içindeki bir zamanlar süreklilikten ziyade, daha çok fırsatını bulduğunda hem güvensiz hem de hissiz olan bir şey daha da kötüleşmişti. Kız kardeşi geleneksel kuralların nasıl oynanacağını unutsa da Nell bunları gayet iyi hatırlıyordu.</span></p>

  <p class="calibre1"><span class="calibre2">Andrew, "Tekrar evlenmesi lazım" dedi.</span></p>

  <p class="calibre1"><span class="calibre2">Nell bana doğru dudak büktü. "Siz görmüş geçirmişler."</span></p>

  <p class="calibre1"><span class="calibre2">"Buna şüphe yok, sayın bayan <sup class="calibre6">11</sup></span></p>

  <p class="calibre1"><span class="calibre2">"Ama hayatım, Jane öyle. Kendini çalışamaya verdi."</span></p>

  <p class="calibre1"><span class="calibre2">Ben, "O halde Andrew haklı olabilir” diye mırıldandım.</span></p>

  <p class="calibre1"><span class="calibre2">"Tanrı aşkına. Buna bir itirazım olamaz. Gerçekten, Dan. Kesinlikle aramızda kalsın, herhangi bir normal kadın yıllar önce Anthony'yi terk edebilirdi. " İçimden ona bir zamanlar onun bu sözümona örnek evliliği bizimkini küçümsemek için kullanmış olduğunu hatırlatmak geçti ama Nell konuşmaya devam ediyordu. "Biliyorsun, bir zamanlar Jane'in sık sık gelip bizde kaldığı zamanlar oldu ve neler yaşandığını gayet iyi biliyordum ... Ah, neyse, artık hepsi tarih oldu. Jane her zaman böy-leydi." Nell etrafına bakındı, evin arka tarafının güneş almamasından yakınarak, "Şu her zaman korkunç olan şehir yok mu? Jane buradan hiç çıkmadı. Sizce de öyle değil mi?" dedi.</span></p>

  <p class="calibre1"><span class="calibre2">"Ben kısa süre önce California'da üç ay geçirdim, Nell. Burası oradaki rüya dünyadan sonra gayet medeni görünüyor."</span></p>

  <p class="calibre1"><span class="calibre2">"Uzun süre kalacak mısın burada?"</span></p>

  <p class="calibre1"><span class="calibre2">"Uzatabildiğim kadar."</span></p>

  <p class="calibre1"><span class="calibre2">"Andrew'yla ben . .. biz bir hafta sonu filan Caro'yu da alıp Compton'a gelebileceğini düşündük." Nell bu konuda çok samimi olduğunun bildik bir göstergesi olarak gözlerini fal taşı gibi açıp mırıldandı. "Burjuvalığa tahammül edebilirsen şayet. Ama rica ediyorum"</span></p>

  <p class="calibre1"><span class="calibre2">"Bayılırım. Eğlenceli olabilir."    ■</span></p>

  <p class="calibre1"><span class="calibre2">Andrew, "Gayet güzel" dedi. "Atış yapıyor musun Dan?"</span></p>

  <p class="calibre1"><span class="calibre2">"Sadece zar atıyorum. Ama onu da pek yapmıyorum."</span></p>

  <p class="calibre1"><span class="calibre2">"Fevkalade. Bizim eski tavlayı çıkarırız."</span></p>

  <p class="calibre1"><span class="calibre2">"Ah, Andrew, Tanrı aşkına." Nell bana doğru kaşlarını kaldırdı. "En son, toplamda ona sekiz yüz bin sterlin borçluydum."</span></p>

  <p class="calibre1"><span class="calibre2">"Limitimin birazcık üzerinde"</span></p>

  <p class="calibre1"><span class="calibre2">Andrew, Nell'in başının üzerinden bana göz kırptı. "Bozuk paralarla oynarız madem."</span></p>

  <p class="calibre1"><span class="calibre2">Nell, Caro'nun nasıl olduğunu sordu. Caro'nun Barney'nin yanında çalıştığını doğal olarak biliyordu ve bunun getirileriyle götürülerini tartıştık. Kendisi de sistemin bir kölesi olduğu için bu yeni işi uygun bulduğu açıktı. Şirketin Caro'nun yerel düzeyde sosyal mevkiine vekâleten uygun, küçük bir katkı yapacağına kuşku yoktu. Onlara Caro'nun yeni dairesinden bahsettim. Nell'in içinde gizliden gizliye benim yüzüstü bırakıldığıma memnun olmakla, Caro'nun kendi yoluna gidişine korkmak arasında küçük bir çatışma yaşadığını seziyordum. Nell, Caro'nun Richard'ı terk etmekle "bayağı aptallık" ettiğini düşünüyordu. Ama Caro'nun büyüleyici genç bir ahmaktan daha iyisine ihtiyacı olduğunu söylediğimde, Nell'in olmasa da Andrew'nun gözlerinde onaylayan bir şeyler gördüm. Kaçınılmaz şekilde Nell, Caro'nun hayatında bir başkasının olup olmadığını sordu. Caro çok dikkatli davranıyordu. Masumu oynuyordum, kimse var mı, yok mu öğrenmeye çalışacaktım. Öğle yemeği için içeri çağırıldık.</span></p>

  <p class="calibre1"><span class="calibre2">Özellikle Andrew sayesinde bu beklediğimden çok daha eğlenceli ve tuhaftı çünkü kutlama için gizlice beni kullanıyorlardı. Anthony'yle ilgili her şeyin bitmiş olmasına duyulan bastırılmış bir ferahlama vardı ve bu bir vekil yoluyla ifade edilmek zorundaydı. Özenle Anthony'den veya yapmış olduğu şeyden bahsedilmiyordu. Ben gayri resmi olarak dünyalarına yeniden kabul ettikleri bir mirasyediydim biraz ve bu, ölüyü beklemekten ziyade dostluk bağlarını güçlendiren bir ziyafetti. Kendi açımdan onların arkadaşlıklarını hiçbir zaman kabul etmediğim kadar çok özlemiş olduğumu biliyordum. Takılmalar, diğer akrabalarla ilgili önemsiz havadisler, çocuklar ve muhalif fikirlere karşı, sözcüğü hem edebi hem de standart anlamıyla söylemek gerekirse, aşinalığımı yitirmiştim. Ben bire bir ilişkilere, davranışın sanatsal, ticari veya cinsel şifrelerine, grubun bu müphem ve sıcak bağı dışındaki şeylere Caro'yla bile çok alışmıştım. Bu, ne de olsa yıllarca önce Tarquinia'da geceleyin denize girişimizin gösterişsiz, yüzyılda bir yaşanan dengiydi.</span></p>

  <p class="calibre1"><span class="calibre2">Rosamund saat üç gibi arabayla beni istasyona götürdü, Reading'e inen yol üzerinde erkek kardeşini karşılayacaktı. Araba hareket eder etmez (öğle yemeğinde teknik olarak Roz'un vaftiz babası olduğum hatırlatılmıştı) lafa başladım.</span></p>

  <p class="calibre1"><span class="calibre2">"Annenle çok güzel bir ilişkiniz var gibi görünüyor Roz."</span></p>

  <p class="calibre1"><span class="calibre2">"Öyle mi dersin?"</span></p>

  <p class="calibre1"><span class="calibre2">"Evet."</span></p>

  <p class="calibre1"><span class="calibre2">"Son yıllarda oldukça zor zamanlar geçirdi."</span></p>

  <p class="calibre1"><span class="calibre2">"Çok iyi anlıyorum."</span></p>

  <p class="calibre1"><span class="calibre2">"Annem sence değişmiş görünüyor mu?"</span></p>

  <p class="calibre1"><span class="calibre2">"Sadece ilk bakışta."</span></p>

  <p class="calibre1"><span class="calibre2">Roz'a annesinin tuhaf bir şekilde sola kayması hakkında ne düşündüğünü sordum, soldan gerisin geri dönmezse tabii. Roz çok şaşırtıcı bir şekilde daha iyi bir kavrayışla ve çok daha anlayışlı bir şekilde Nell'in görüşlerine katılıyor gibi görünüyordu.</span></p>

  <p class="calibre1"><span class="calibre2">"Sanırım bu temelde hayatta kalma mücadelesi. Annemin kariyer yapmamış olması çok akılsızca. Bu özgürlüğü öğütlemiyor, annemin kendisi böyle aslında. İşimden göründüğümden daha az hoşlanıyormu-şum gibi yapmak zorunda bile kaldım. Yani annem benim adıma mutlu ama aynı zamanda bu da yapması gereken bir şeydi. Bunu o da biliyor" Bir süre sonra Roz konuşmaya devam etti: "Eskiden babamı suçlardım.</span></p>

  <p class="calibre1"><span class="calibre2">Ama annemde gerçekten anlayamadığım bir şey var. Birbirimizle çok konuşuruz ancak o son engel hep var. Annem beylik laflara dalıveriyor. O halini temize çıkarmaya başlıyor. Galiba geçmişe dönüp de çok bakmaktan korkuyor."</span></p>

  <p class="calibre1"><span class="calibre2">"Bu konuda yalnız değil.”</span></p>

  <p class="calibre1"><span class="calibre2">"Kimsenin memnun olacağını sanmıyorum. Günün birinde daha genç yaşta çocuk sahibi olmadığım için kendime lanet edeceğim."</span></p>

  <p class="calibre1"><span class="calibre2">"En azından o sırada mantıklı görünen şeyi yapmış olacaksın."</span></p>

  <p class="calibre1"><span class="calibre2">"Sen yapmadın mı?"</span></p>

  <p class="calibre1"><span class="calibre2">"Bu soruya cevap vermem şart mı?"</span></p>

  <p class="calibre1"><span class="calibre2">Roz tebessüm ettikten sonra yavaşlayıp bir dizi formalı öğrenci yaya geçidinden karşıya geçsinler diye durdu. Birdenbire şunu sordu:</span></p>

  <p class="calibre1"><span class="calibre2">"Babamın bunu neden yaptığını biliyor musun?"</span></p>

  <p class="calibre1"><span class="calibre2">Bir süre sustum. "Sanırım bu bir yardımseverlik eylemiydi. En azından niyet öyleydi.<sup class="calibre6">1</sup>'</span></p>

  <p class="calibre1"><span class="calibre2">"Son yıllarda annemle babamın birbirlerine hiç yakışmadıklarını düşünüyorum."</span></p>

  <p class="calibre1"><span class="calibre2">"Birbirine hiç yakışmayan kişilerin bu kadar uzun süre beraber olabileceklerinden kuşkuluyum Roz."</span></p>

  <p class="calibre1"><span class="calibre2">"Tamam. Ama eğer biz olmasaydık... "</span></p>

  <p class="calibre1"><span class="calibre2">Arabayı tekrar hareket ettirdi. Biz derken çocukları kast etmişti.</span></p>

  <p class="calibre1"><span class="calibre2">"Kendilerini acımasızca yüksek standartlara yerleştirdiler. Kendilerine yakışır bir hayat sürecek kadar uysal değiller."</span></p>

  <p class="calibre1"><span class="calibre2">"Onların neden böyle vahşice seni kullanmak zorunda olduğunu hiçbir zaman anlamadım. Geçmişte, hayatımın her günü daha kötü kalleşlikler duydum" dedi Roz. Bir an sustu, derken sesinin tonu değişti. "Unutulmuş vaftiz kızlarının çok kişisel sorular sormalarına müsaade var mı?"</span></p>

  <p class="calibre1"><span class="calibre2">İçten içe bundan çekiniyordum aslında. "Tabii ki."</span></p>

  <p class="calibre1"><span class="calibre2">"Yazdığın şu oyunda hiç gerçeklik payı var mıydı?"</span></p>

  <p class="calibre1"><span class="calibre2">"O dönemde tam da öyle görünüyordu. Üçe karşı bir."</span></p>

  <p class="calibre1"><span class="calibre2">"Ben aslında babamla Nell arasındaki bir şeyden bahsediyordum "</span></p>

  <p class="calibre1"><span class="calibre2">Hızla tehlikeli sulara doğru yüzüyorduk. "Hiçbir gerçekliği yok. Kötü niyet maalesef."</span></p>

  <p class="calibre1"><span class="calibre2">Roz birkaç saniye sustu.</span></p>

  <p class="calibre1"><span class="calibre2">"Bu çok tuhaf. Bunca yıldır tamamen bir tabuydun. Biraz şeytanlık bekliyordum."</span></p>

  <p class="calibre1"><span class="calibre2">"Bir zamanlar öyleydim."</span></p>

  <p class="calibre1"><span class="calibre2">Roz sırıttı ama sorusuna dürüstçe cevap vermediğimi bilip bilmediğinden şüpheleniyordum ve Roz konuyu daha fazla deşmeden lafa daldım:</span></p>

  <p class="calibre1"><span class="calibre2">"Annen tekrar evleneceği için mutlu musun?”</span></p>

  <p class="calibre1"><span class="calibre2">Bu soruma sert bir bakışla karşılık verdi. "Bunu konuştunuz mu?<sup class="calibre6">1</sup>'</span></p>

  <p class="calibre1"><span class="calibre2">"Çoğunlukla geçen gece."</span></p>

  <p class="calibre1"><span class="calibre2">Roz aşağı taraftaki istasyona doğru döndü. "O çok çekici. Çok canlı. Tamamen onaylıyorum. Babam bile komik bir tarzda onaylardı. Babamı pazar günü son gördüğümde bu konudan bahsedip durdu."</span></p>

  <p class="calibre1"><span class="calibre2">"Annenin tekrar evlenmesinden mi?"</span></p>

  <p class="calibre1"><span class="calibre2">"Özellikle o konudan değil. Annemin yeni bir hayata ihtiyacı olduğundan da bahsetti" diyen Roz, "Şimdi neredeyse keşke babama söylemiş olsaydım diyorum" diyerek sözlerine devam etti. Tekrar bana dönüp "Hiç annenle babanı anladığın oldu mu?" diye sordu.</span></p>
</body>
</html>
