<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre1"><a id="bookmark0"></a><span class="calibre3">BİR İLERİ BİR GERİ</span></h1>

  <p class="calibre1"></p>

  <p class="calibre1"><span class="calibre2">Altı saat sonra, Londra'da soğuk bir kış sabahı saat onda dışarıdaki</span> her <span class="calibre2">şeyin üzerinde nemli bir sis vardı. Caro kapımı tıklattığında yeterince olmasa da birazcık uyuyabilmiştim. Uzun yolculuğun zihnimi allak bullak edişinin bir sonraki aşamasını hissediyordum: Londra'dan hiç gitmemiştim, California bir hayaldi. Can sıkıcı, gerçekçi rüyalar görmüş olmalıydım, bunlar kaygı verici rüyalardı ama onları hatırlayamıyordum. Belki de gerçek kaygılar soluk gün ışığıyla akıp geri gelmiştir. Caro'nun haberi, Oxford'da o gün daha geç vakitte giyilecek ateşten gömlek, Jenny'ye telefon etme gerekliliği, sonra da David Malevich'e, bekleyen bütün mektuplar, muhasebecim, dişçim... Akıl dışı olan bir gerçeklik.</span></p>

  <p class="calibre1"><span class="calibre2">Caro, bana hafif kahvaltı saçmalıkları yerine mükellef bir kahvaltı hazırladı. Bu sırada elektrik sobasının yanından göz ucuyla atılan sert bakışlar da attı. Caro "geçen geceyi" telafi etmeye çalıştığını söylediği zaman barışmak kolay olmuştu. Masanın karşısında kahvaltımı yaparken biraz daha daireden bahsetti. Bunu doğal bir şey gibi kabul etmeye çabaladım. Kendi yolunu tek başına çizmeyi, diğer kızlar gibi yaşamayı istiyordu. Barney'den hiç bahsetmedik. Onu, Jane ve Anthony hakkında sorguya çekmeye başladım. İki yılı aşkın birsüredir, pek açık seçik olmasa da en azından duygularımı göstermeden Compton ve oranın sakinleri hakkında Caro'nun ağzını arıyordum ama aynısı Oxford'lu akrabaları için geçerli değildi. Caro'nun kuzenlerine ne olduğu hakkında az çok bir şeyler biliyordum ama Jane ve Anthony'nin kendilerine ne olduğunu kafamda hiç de net canlandıramıyordum. Ama Caro, Anthony'yle ilgili bir sorun varmış gibi göründüğünü çıtlattı, Anthony öyle yavanlaşabilir-di ki ciddi mi olduğunu, yoksa komiklik mi yaptığını pek anlayamazdı-nız.Caro'nun ikisi için de derin bir sevgi duyduğunu sezmiştim. Caro'ya her zaman kendi kızlarıymış gibi davranmışlardı, en azından o böyle hissetmişti. Jane, teyzesinin Katoliklik meselesinden "hoşlanmamaya" başladığını ama bunun kimsenin hakkında konuşabileceği "türden bir şey" olmadığını düşünüyordu. Teyzesi pek çok kurulda ve ilişkiler konusunda çok becerikliymiş. Annesinden daha pratikmiş, çok iyi bir aşçıymış, evlerini severmişim. Anthony Eniştesi de hâlâ orkide delisiymiş, iki ya da üç yıl önce Compton'da bir tane bulmuş ama şimdi orkidenin ismini hatırlayamıyormuş.</span></p>

  <p class="calibre1"><span class="calibre2">Caro'nun gevezeliklerinden Jane'in Anthony'den çok daha fazla değiştiği izlenimini edindim. Jane'de evle ilgili hatırladıklarım yemeklere kendine özgü gelişigüzel yaklaşımıydı. Onu saygıdeğer kurullar ve sol davalarla bütünleştiremiyordum. Bu ikinci ayrıntıyı Caro'nun Andrew'la ilgili yazdığı bir şeyden çıkardım: Jane'e bazen "Kızıl Teyze" demesinden, gerçi pembenin en donuk tonunun Andrew'un gözüne kızıl görünebileceğine şüphe yok. Kafamda canlanan son resim, Caro'nun gözünde kendi annesinin mizacıyla ve ara sıra patronluk taslamasıyla gayet paralel bir şekilde kıyasladığı canlı, iyi örgütlenmiş ve kendine hâkim olan kadın imajıydı.</span></p>

  <p class="calibre1"><span class="calibre2">Caro saat on biri biraz geçerken, Oxford'da onlara iletmem için mesajlar bırakarak çıkıp gitti. O gece onu arayacağıma söz verdim, geri döner dönmez bütün akşamı birlikte geçirecektik. Öpüştük. Sonra pencerenin önünde dikilip Caro'nun sisli sokaktan karşıya geçtikten sonra yokuş yukarı metro istasyonuna doğru yürüyen ince silüetini seyrettim. Arkasını dönüp el salladı, ben de ona eli salladım.</span></p>

  <p class="calibre1"><span class="calibre2">Gözden kaybolunca Caro'nun odasına baktım. Bebekken kaldığı oda ama o zamandan beri iki ya da üç kez yeniden dekore edilmişti. Bir bakımdan Jenny'nin Los Angeles'taki dairesi gibi çok acıklıydı; gayrı şahsi ve geçici, biraz fazla düzenli, hâlâ bir öğrenci yurdunda yaşıyormuş gibi. Onun yaşında bir öğrencinin odasında görülebilecek türden eşyalar, makyaj malzemeleri ya da hiçbir döküntü eşya yoktu. Hiç kitap yoktu. Ben California'ya gitmeden hemen önce bir cumartesi sabahı Portobello Yolu'ndaki bir tezgâhtan satın aldığımız, yaşlı bir yük atının aşınmış ve çerçevesi olmayan bir tablosu vardı. Tuvalet masasının aynasının kenarına sokuşturduğu, Compton'da çekilmiş aile fotoğrafları vardı. Abe'lerin kır evinin benim gönderdiğim fotoğrafını gördüm. Sanırım Barney'nin bu daireye geldiğine dair kesin biı: kanıt arıyordum ya da bir mektup, bilmiyorum. Ama çekmeceleri hiç açmadım. Gerçekten Caro'yu arıyordum.</span></p>

  <p class="calibre1"><span class="calibre2">Belki Compton'daki odası da aynıydı; aşağıda, Thorncombe'daki öbür odası kesinlikle öyleydi. Yaptığım tüm girişimler de başarısızlık olarak görülmeliydi, en azından ona karşı yapmaya çalıştıklarım; bir diğeri, daha karmaşık olsa da kendi barut fıçımı ateşlenmem.</span></p>

  <p class="calibre1"><span class="calibre2">1960'ların başlarındaki bir paskalyada Caro tam bir haftalığına bana gelmişti. Daha on bir yaşındaydı ve birlikte hiç bu kadar uzun zaman geçirmemiştik. Bu konuda endişe duyuyordum, Caro da öyle olmalıydı. Londra'daki ilk günümüz zor geçti ama sonra her nasılsa büyükanne ve büyükbabalarla temas kurduk. Daha önce kendisinin hiç tanışmasa da, benim de bir anne ile babamın olduğu Caro'nun kafasına dank etmiş görünüyordu. Onun yaşındayken hayatımın nasıl geçtiğinden bahsettim biraz ve gözlerinde ilgiden bir kıvılcım çaktığını gördüm. Bu, ilişkimizde yeni bir meraktı. O zaman Londra'da geçireceğimiz bir haftanın kafamda tasarladığım belli belirsiz programından vazgeçtim: müzeler, çocuk filmleri ve tiyatrolardan. Aşağı Devon'a doğru olayın geçtiği, Caro'nun "büyük atalarının" olduğu yere bir geziye çıkmayı önerdim. Başlangıçta küçük kızların ara sıra gösterdikleri bir ciddiyet içinde biraz şaşırdı ama sonra öyle bir heyecanla bu fikre alıştı ki daha önce bunu düşünemediğim için kendime kızdım. Babamın ölümünden beri oraya sadece bir kez, altı yıl kadar önce Millie halamla buna çok benzeyen bir gezintiyle gitmiştim. Sanırım yıllardır farkında olmasam da bu beni rahatsız ediyordu. Bunun yanında şimdi bu birden Caro için olduğu kadar benim için de aynı çekiciliği taşmaya başlamıştı kesinlikle. Hâlâ şaka gibi geliyordu aslında, buraya uzaktan bakıyordum ya da öyle düşünüyordum. Her yıl mezarlıkta o sırada görevli olan kişiye annemle babamın mezarlarıyla ilgilenmesi için beş sterlin gönderirdim; ve orayı bu fiyata unutulmaya terk edebileceğimi düşünecek kadar aptaldım.</span></p>

  <p class="calibre1"><span class="calibre2">Böylece kiliseye gittik ve Caro'nun dedesiyle ninesinin mezarı başında durduk. Caro hem utanmış hem de üzgün görünüyordu...Ben de vaazlar, çoğu Pazar nerede oturmak zorunda olduğum, süslü ekrandaki Havariler ve Büyükler, Cumea'lı Sibylla ve bunların tamamının küflü ab-sürdlüğünden bahsederek onu biraz güldürdüm. Gerçi mezarlarda beni bir şey hüzünlendirdi. Baharın hep aynı döneminde annemin mezarını kaplayan yabani çuha çiçekleriyle acı bakla çuha çiçeklerini yıllar sonra ilk defa hatırlıyordum.</span></p>

  <p class="calibre1"><span class="calibre2">Papaz evine uğradık. Dışı neredeyse aynı görünüyordu ama eski mutfak bahçesi bütün meyve ağaçlarıyla beraber yok olmuştu. Onların yerine yeni bir köy salonu ile iki yüz dönümlük asfalt yol yapılmıştı ve bir anlığına bu, kiliseyi buldozerle yıkmaktan daha kötü bir saygısızlık gibi geldi bana. Evin etrafındaki eski bahçenin bir kısmı duruyordu ama görünüşe bakılırsa artık daha az marifetli ellerdeydi. Buna rağmen Os-manthus yine de büyüyordu, Myrtle, Trichodendron dallarından sarkan kızıl tomurcuklarla doluydu... Caro'ya ve şimdiki papazın karısına çiçek isimlerini sayarak gösteriş bile yaptım.</span></p>

  <p class="calibre1"><span class="calibre2">Kendimize Torquay'de bir oteldeyer ayırtmıştım ama Caro'yu oraya Thorncombe yolundan götürdüm. Bunu kendim için Caro için değil. Oranın satılık olduğunu öğrenmem de bu şekilde oldu. Orası boşaltılmıştı bile ve etrafı karıştırmaya beni ikna etmesine izin vererek ölümcül bir hata yaptım. Beni şaşırtan, kendisinin yaşadığı büyük kır evin etkisiyle oraya bayılması oldu ve Caro'nun hakkında hiçbir şey bilmediği nedenleryüzünden duygulandım ama avluda dolaşıp pencerelerden içeri bakarken ona bir zamanlar orada yaşayan insanlardan bahsettim biraz. Caro böyle bir yerde oturmamı dilediğini söyledi böylece onun bir midillisi olabilirdi, ben de tekrar kiliseye gidebilirdim. Zaten çok büyük bir adım atmıştık o günlerde ve Caro ürkerek beni nasıl alaya alıp takılacağını öğreniyordu. Ben de bu olaylara gülüp kibarca ona takıldım, belki orayı sadece Caro için satın alırdım. Caro hiç mi hiç ciddi olmadığımı biliyordu, ben de öyle ama tesadüfen onun Londra'daki yaşantımı beğenmediğini öğrenmiştim. Geri dönerken yolun kıyısındaki tabelada açık artırmanın tarihine dikkat etmiştim.</span></p>

  <p class="calibre1"><span class="calibre2">Aynıgece Caro'yu yatağa yatırdığımda bunu o günün gizli derinliklerini unutmamıştım. Elimde bir kitapla -ama okumadan- salonda oturuyordum. Yaşamlarımızın daha sonraki yıllarında yanımızda taşıdığımız çocukluk ve yetişkinliğin şu duygu yüklü haritasındaki bütün önemli yerlerle birlikte Thorncombe'u bunca yıl sonra tekrar görmek beni hüsrana uğratmıştı. Bütün yeşil gizliliğini, saklılığını, büyüsünü kaybetmişti; cüceleşmiş, bayatlamış görünüyordu. Belki de Caro'yla beraber gittiğim için öyleydi ve o biraz kutsal olan bir şeyi, masumane ama abes bir şekilde göklere çıkarıyordu. Başka etkenler de vardı tabii: Londra'dan bıkmıştım ve bir yılı aşkın zamandır seyahat ediyordum. Bir köşeye çekilip dinlenebileceğim bir yere gereksinim duymaya başlamıştım. Bu durum beni teşvik etti ama sonra bütün sakıncaları, kariyer kadar yaptığım seçimle de artık köksüz değilmişim gibi davranmanın boşunalığını, papaz evinde bir fincan çay içerken keşfettiğim üzere birinin hâlâ çok farklı bir şahsiyet olarak hatırlandığı bir yere geri dönme ahmaklığını düşündüm. Diğer tarafta uyuyan Caro'nun yanında giderken giderken bu fikri kafamdan atmıştım.</span></p>

  <p class="calibre1"><span class="calibre2">Ertesi gün arabayla daha da batıya gittik ama o yerle ilgili aramızdaki küçük şakalaşmayı sürdürdük. Cara gerçekten isterse orayı satın almak zorunda kalacaktım, o da satın almamı istiyormuş gibi yaptı. Bunun pratikte önemi olmadığını biliyordum ama biz söz konusu olunca pek anlamı yoktu. Bir iki kez Caro'nun tuhaf bir şekilde bana baktığını fark ettim, fark ettiğimi anlayınca da yüzü kızardı. Bunun da ne anlama geldiğini biliyordum. Londra'ya geri dönünce, Cara eve gitti ve ben onu geçmişte olduğundan çok daha fazla özlemeye başladım. Kilisenin avlusunda onu yanımda dikilirken görmeye devam ettim, şu sarı likenli iki taşı nasıl yorumlayacağımı bilemeden; Caro'da kendimi görüyordüm.</span></p>

  <p class="calibre1"><span class="calibre2">Açık artırmadan bir hafta önce Newton Abbot trenine bindim, bir taksi tutup, emlakçıya, sonra üşenmeden Thorncombe'a gittim. Gri bir öğleden sonrasıydı ve ben oradayken yağmur serpiştirmeye başladı. Yorgun anılar, boş odalar. O gece aşağı yukarı beyhude bir arayış içinde olduğum kesin olsa da Newton Hotel'de yattım. Ama ertesi gün daha umutverir biçimde ışıdı, ben de son bir şans verdim. Meyve bahçesinde gezindim, arkadaki kayın ormanının içinden geçerek tepeyi tırmandım, eski büyünün birazı da arkadan usulca geldi. Orayla satılacak on iki hektarlık merayı istemiyordum ama emlakçı orayı daha sonra kolayca satabileceklerini ya da işletme için kiraya verebileceklerini söylemişti. Binalara çok para harcanması gerekiyordu. Rüzgârı kesen sıra sıra iğrenç domuz barınaklarından, aynı derecede çirkin görünen açık ambardan kurtulmalıydı. Ama hâlâ muhteşem görünen girişiyle eski çiftlik evinin ve arkasındaki iki eski taş ambarın nasıl dönüştürüleceğini kafamda canlandırmaya başladım.</span></p>

  <p class="calibre1"><span class="calibre2">Bu, sonunda kaparo vermemle neticelenen, tümüyle romantik bir nostalji değildi; o denli harabeye dönmesine izin verilmesine duyulan öfkeydi. Emlakçının sesinde bile özür dileyen bir belirti sezmiştim. Gerçek çiftçileri çekmek için çok fazla arazi satılmıştı, geri kalanların çoğu da özel müşterileri çekmek için tahrip edilmişti. Bu arada orası daha ziyade yaşlı bir çiftlik köpeği gibi duruyordu: Tesadüfen yapılan bir benzetme değil bu, şu evde kaldığım ve tüm varlığımın bulunduğu yerin orası olduğuna çok emin olduğum yaz tam da öyle bir köpek hatırlıyordum. Akçıl gözbebekleri olan Welsh Collie cinsi True adında, tıpkı yaşlı insanlar gibi av tüfeğinden korkmayan yaşlı bir köpek. Sonra kendi kendime bunun sadece biraz uğraş gerektirdiğini, düzeltilip yeniden hazırlanması gereken iyi bir görüntü potansiyeli taşıdığını söyledim. Caro ise, bu seni sevdiğini söylüyor, dedi.</span></p>

  <p class="calibre1"><span class="calibre2">Tabii ki Caro kalmaya gelmişti, hatta tatilleri orada geçirmişti. Arkadaşlarını ve Compton'dan atın bağlanmadan bırakıldığı ahırdaki kendi midillisini getirmişti ama o dönemde ergenlik çağı ve zarif yatılı okulu on bir yaşın saflığını ölümcül şekilde bozmuştu. Bu tuhaf bir şekilde aramızı soğutmuş gibi görünüyordu hatta. Caro için burasının olsa olsa eğlenceli küçük bir yer, en kötü ihtimalle oldukça sıkıcı ve üvey babasının sözcük deyişiyle "avam" olduğunu hissetmiştim. Açıkçası ben de bu konuyu ciddiye almadım. Caro hiç oraya hiç ait olamadı, kendisinin benim kızım olduğunu keşfetmesiyle gelen kısa süreli ilk tutkusunun ötesinde oraya pek de bayılmamıştı. Bu yeri geçen yıla kadar biraz daha kullanmıştık ama yine de Caro'nun baskı altında buraya geldiğini hissettim. Orası yuva değildi. Ben yokken orada bir kere bile tek başına kalmamıştı.</span></p>

  <p class="calibre1"><span class="calibre2">Caro sekreterlik kursunu bitirdiğinde ciddi ciddi onu California'ya götürmeyi düşünmüştüm. Ama Thorncombe'la ilgili fiyaskonun hatırası aklımdaydı, Londra'da kendi ayakları üzerinde durup ekmeğini kazanma (ya da en azından bu yoldan geçmesi) gereksinimi; onu kaçınılmaz olarak tek başına bırakmak zorunda kalacağım böylesi tamamıyla yabancı bir çevre ve kültürün içine atmak istemeyişim, Richard'a olan bağlılığı ve son fakat aynı derecede önemli olan, bu fikre karşı dişiyle tırnağıyla savaşacağını bildiğim Nell meselesi. Son kararım da bencil-ceydi. Acıbakladan nefret eden içimdeki çocuk, Jenny'yi önceden tahmin edemese de, Caro'nun başıma bela olabileceği diğer durumların senaryolarını yazdı. Caro, California'ya gelmekten hoşlanabileceğine dair imada bulunmuş olsaydı keşke diye düşünüyorum ...ama bulunmadı.</span></p>

  <p class="calibre1"><span class="calibre2">Oturma odasına gittim, ayakta dikilip dışarıdaki sise bakarken Oxford'a arabayla gitme riskine mi girsem, yoksa trene mi binsem diye karar vermek için uğraştım. Caro'nun dediğine bakılırsa radyoda sis uyarıları vardı. Buluşmanın önemi artmaya başladı. Bu, ne olabileceğini ne söylenebileceğini ve ne hissedileceğini hayal edemeyişim yüzünden değildi. Hayatım potansiyel olarak öyle çok bunalımla doluydu ki olay sınırlı gerçekliğiyle meydana gelmeden önce neredeyse sonuna kadar yaşamışım gibi pek çok çeşitleme uydurabiliyordum. Özel, zihinsel ya da kamusal ve edebi bütün yazılar, koşullu geçmiş ve gelecekten kaçma girişimidir. Ama hiperaktif imgelem yazı yazmada faydalı olduğu kadar gerçeğe hazırlığa zarar verir. Zaten tekrarladığım ve tekrarlamadan duramadığım şeyleri söylemeyeceğimi biliyordum.</span></p>

  <p class="calibre1"><span class="calibre2">Sonunda içine kapanık İngiliz'den, sabrı taşan pratik bir Amerikalı yarattım ve R.A.C Meteoroloji Dairesi'ne telefon ettim. Arabayla yolculuk yapılmasını tavsiye etmediklerinden tren saatlerini öğrendim. Sonra biraz daha düşünmek için kendime zaman tanımadan Caro'nun bana vermiş olduğu Oxford telefon numarasını çevirdim. Yabancı aksanlı bir kız telefonu açtı. Bayan Mallory dışarı çıkmıştı. Ama adımı söyler söylemez kız resmiyeti azalttı. Bayan Mallory hastanedeydi ama arayabileceğimi söylemişti. Beni bekliyordu, bir oda hazırlanmıştı. Otelde de kalabileceğimi açıklamaya çalıştım ama orada beni bekleyeceğini söyledi. Genç hanımın sesi ya da İngilizce'si bu konuda kulağa buyurgan geliyordu, böylece hangi trene bineceğimi ve saat altıyı biraz geçe onlara katılacağımı kıza söyledim.</span></p>

  <p class="calibre1"><span class="calibre3">SESSİZLİĞİ BOZMAK</span></p>

  <p class="calibre1"></p>

  <p class="calibre1"><span class="calibre2">Paddington'a erkenden gidip kendime birinci sınıf kompartımanda T yer buldum ama kompartıman tren hareket etmeden doldu. Akşam gazetelerine ve dergilerine gömülmüş şu diğer maskeli beş yüzdeki bir şey sonunda bana İngiltere'ye geldiğimi hissetirdi: şu yalıtılmışlığı yeğlemeler, birinci sınıfta yolculuk etmemize rağmen kompartımanı başkasıyla paylaşmak zorunda kalmaktan utanıyormuşmasına ötekine duyulan düşmanlık. İstasyondan ayrıldığımızda karşımda oturan yaşlıca bir kadın başını kaldırıp havalandırma camına baktı. Cam hafif aralıktı. Bir dakika sonra kadın yeniden baktı. "Kapatayım mı?" diye sordum.</span></p>

  <p class="calibre1"><span class="calibre2">"Ah, tabii şayet..."</span></p>

  <p class="calibre1"><span class="calibre2">Ayağa kalkıp camı kapattım ve hanımefendi de minnettarlık göstermek anlamına gelen soğuk bir yüz buruşturmayla, iki ya da üç erkek yolcununda bunu onaylamayan gizlice iğneleyen bakışlarıyla karşılaştım. Pencereyi kapatmakla değil, ağzımı açmakla büyük bir kusur işle-</span></p>

  <p class="calibre1"><span class="calibre2">miştim. Toplumlar için nezaket ve terbiyenin sessizlik olduğuna bu denli emin olan ya da sessizliği böylesi boyutlara taşıyan kabilesel türdeşliğin bu çeşit bir etki yaratacağı başka birsınıfyoktur... California'dan aldığım giysileri giymiştim, polo yaka bir kazakla spor ceket ve takım elbise giyip kravat takmayışım belki de bende onlara yabancı gelen bir şey olarak yorumladılar. Bir tehlike, İngiliz tarzının öğretileceği biri. Bunu pek onaylamıyordum. Bir antropolog dikkatimi çekti ve bir İngiliz olarak bunu anladım. Tanıştırılmadığın insanlarla sınırlı bir yeri paylaşmaya zorlanmak riskle dolu bir etkinlikti. Biri fidye için alıkonulabilir ve kendisi hakkında birkaç bilgi vermeye zorlanabilirdi. Belki de bu yalnızca aksanla ilgili bir sorundu: çok az sözcükle bile kişinin sınıfını açığa vurması dehşeti veya sesle giysiler, fikirle ünlü harflerin söylenişi arasındaki ahenksizlik.</span></p>

  <p class="calibre1"><span class="calibre2">Kesinlikle sıradan İngiliz sessizliği beni her zamankinden daha fazla rahatsız etti. Hiç de rahatlatıcı gelmiyordu, neredeyse her an patlayacak gibi, çığlık gibi bir sessizlik. Belki o denli kendi geçmişime ve tekrar aralarına katıldığım aileme özgüymüş gibi geldiği içindi. Bu ifşa etme korkusunu, mahremiyetin kendi kendini tatmin için okşanışını uzun zaman önce çözümlemiştim. Bir kere bunu bir oyunda başarılı bir şekilde kullandım ama sürüp gitmesi beni şaşırttı. Gençliğin, cinsel devrimin, aşırı hoşgörülü toplumun, hareketli Londra'nın ve geri kalanların hepsinin içinden geçerek ilerlemeye devam etti. Saklan, saklan, saklan, saklan. Tabii ki bunun, o trenle bir ilgisi yoktu. Sadece yalnız kalmak isteyen orta sınıfa dahil altı kişi. Ama bunun kişisel bir dünyaya özel aktarımı, hoşgörü ve güvenin katili olarak kullanımı, agapicide olarak aslında evliliğimi mahvetmişti. Sonunda sessizliğimizi keskin bir kılıç gibi kullanmıştık.</span></p>

  <p class="calibre1"><span class="calibre2">Dan ve Nell belki de ailenin geri kalanının doğurganlığına tepki vererek en azından bir sene çocuk yapmamaya karar verdiler. Ekonomik nedenlerden dolayıydı ya da onlar öyle iddia etmişti. Dan'in bu ilk çocuk sevincinin nasıl karşılanacağını görmesi ve bunu anlayabildiğini kanıtlaması gerekiyordu. İkisi de Londra'ya taşınmak istiyordu. Nell'in çalışması gerekmiyordu ama iki kız kardeşten Neli, o sıralarda henüz kesin olarak belirlenmemiş kadın özgürlüğü fikirlerine çok daha yakındı. Tabii ki bu kısmen "mış gibi" yapmaktı: İkimizin de aslında bir araya gelince çalışmaya gerek kalmayacak kadar özel geliri vardı. Daha sonra parasal sorunlarımız çıktıysa da bu ikimizin de doğuştan müsrif olmamız yüzündendi. Dan yetiştirilmesine tepki olarak, Neli de kendi geçmişine uygun olsun diye böyleydi. İkimiz de idareli harcamada çok istikrarsız bir yetenekten başka bir şey sergilemiyorduk.</span></p>

  <p class="calibre1"><span class="calibre2">Babamın ruhunu yaşamımdan çıkarma girişiminin simgesi</span> <span class="calibre3">The Empty Church</span> <span class="calibre2">sahnelendi. İyi denecek eleştiriler aldım, geleneksel hayır kurumun yeni isimlere ayırdığı paydan bir tutam yardım olarak. Gişede önce hayli yavaş bir açılış yaptı ama sonra toparladı. Dan ilk gerçek tanıtımını yaptı. Sanırım o zaman tehlikeyi fark etmişti: Nellbukonuda Dan'den daha duygusaldı, manik depresifti. Ön değerlendirme ve eleştirileri (çoğu haklı çıksa da şayet kişi Ibsen'i taklit edecekse, o kişinin melodra-matik hilelere hakkı yoktu) kişisel hakaret gibi değerlendiriyordu. Sanki saldırılan onun o oyunun yazarıyla evlenmekle yaptığı seçimmiş gibi. Bir akşam bir partide New Statesman'ın drama eleştirmenine (Londra'ya yeni taşınmışlardı) karşı aptalca kaba davrandı. Adam oyunu kötüleyecek şekilde eleştirmemişti bile, sadece bazı kuşkularını belirtmişti. Eve vardıklarında bu onların ilk kavgasıyla sonuçlandı ancak uzun sürmedi, Nell ağladı ve seviştiler. Dan, Nell'in ertesi gün bir özür mektubu yazmasını engellemek zorunda bile kalmıştı. Bu sırada Dan bunu, kimlikle aşırı özdeşleşmeye yordu. Gerçekte bu kariyer kıskançlığının ilk ilanıydı.</span></p>

  <p class="calibre1"><span class="calibre2">Sonuçta onları Londra'ya getiren şey yalnızca oyunun mütevazı başarısı değil, pek beklenmedik bir film senaryosu teklif edilmesiydi. Dan bunun, tiyatroda sergilediği gerçekçi diyaloglardaki hüneri için bir ödül olduğunu sanmıştı. Daha iyi bir menajeri olsa Dan'e sadece işi ucuza çıkarmak için bu yöntemi kullandığı konusunda uyarıda bulunabilirdi. Savaş zamanında aşkı anlatan berbat roman, bırakın filme çekmeyi, okunmaya bile değmezdi. Ama Dan çok toydu, yeni bakış açıları gördüğünü, diyaloglarının sağlam sandı, gelecekteki standartları için hiç denecek kadar az da olsa kendisini paranın baştan çıkardığını biliyordu. Bir sonraki oyunuyla ilgili sorunlar da yaşıyordu. Dan'in tereddüt ettiğini söyleyemem, Nell de bunu destekliyordu. Kitabı satın alan ünlü ve son derece yeteneksiz İngiliz yapımcı Dan'in tarzını pohpohladı ve ikisi de mutlu bir şekilde bunu sineye çekti. Bir ara Nell'le Dan her akşam yeni bir film seyrediyorlar ve sonrasında filmin senaryosunu parçalara ayırıyor ya da filmden dersler çıkarmaya çalışıyorlardı. Dan, film yapımı üzerine klasikleri okuyup mesleki jargon ile alışılmış aşk macerasına bu işin tarihindeki her iyi senaristin hep köşe bucak kaçtığı, kâğıtlarda yazılı alçak işlere girdi.</span></p>

  <p class="calibre1"><span class="calibre2">Kısa bir süre sonra Nell kendine bir iş buldu. Fakültedeki arkadaşlarından biri (Caro'nun sevgilisi sayesinde daha sonra hayatıma yeniden girecek olan yayınevinde) küçük bir editoıyal mevkide bulunuyordu.</span></p>

  <p class="calibre1"><span class="calibre2">Düzeltmenleri eksikleri vardı ve Nell'i bu işe başarıyla ikna ettiler. Ücret fena halde düşüktü, sadece Nell'in giysilere harcağı paraya yetiyordu ve gelecekte önüne ciddi bir şey de konmayacaktı. Bunun yanında çoğunlukla evde çalışmasına izin vardı ve Dan'le o, sömürü ve angaryayı bunun telafi edeceğini düşünecek kadar saftılar hâlâ. Aynı daktiloda dönüşümlü çalıştılar. Bütün bunlar, Brompton Yolu yakınında buldukları küçük ev ve araba garajlarının dizildiği sokaktaki bir dairede geçiyordu, şimdiki şık ve fahiş fiyatlarına ulaşmadan önceki SW3'te...</span></p>

  <p class="calibre1"><span class="calibre2">Yeterince mutlu geçen bir kıştı. Jane sorun çıkmadan Rosamund'u dünyaya getirdi, Dan ve Nell'e ise bebeğin vaftiz anne babası olmak düştü. Anthony ve Jane'i hâlâ çok sık görüyorlardı Wytham'da ya da Londra'ya indiklerinde. Dan o sırada bu hikâyenin temel saçmalığını hiçbirsağlam diyalog gizleyemeyeceğini fark etmişti ama gönderdiği ilk taslak hikâye hakettiğinden fazla kabul gördü.</span></p>

  <p class="calibre1"><span class="calibre2">Bu film tipik bir İngiliz yapımıydı: Yaratıcı değildi, baştan aşağı ucuzluk akıyordu, sinemaya giden necip İngiliz halkının hiç zevkli olmadığı varsayımından hareket edilmiş ve Birleşik Krallığı, Birleşik Devletler'den yalnızca denizin ayırdığına dair mantıksız bir düşüncesi üzerine kurgulanmıştı. Romanda kahraman İngiliz'di ama "Amerikan merakı" daha başından bunu öldürmüştü. Sonuçta sinemalarda yankı uyandıracak hiçbir farkı yoktu.</span></p>

  <p class="calibre1"><span class="calibre2">Dan'in, İngiltere'de mütevazı ticari bir film endüstrisi geliştirmenin tam bir fiyasko olduğunu farketmesi için birkaç yıl geçmesi gerekti. Bırakalım ciddi film yapımcılarının birelin parmaklarını geçmeyecek sayıda olmasını, bubiraz da bizim kötü yönetmenleredestek olan mükemmel becerimizden kaynaklanıyordu. Yarı cahil kameramanın sonuç nosyonunu veya yaltaklanan sahtekârın herkesten ziyade hayatı taklit etmek hakkında daha fazla şey bilmesi gerektiğini öğrenmesi birkaç yılını aldı. Dan, son yirmi beş yıldır ev sineması endüstrisine egemen olan aleladeliğin büyük çarkının içinde dalkavukluk etmeyi başarabilmiş ilk yönetmenden ders çıkarmalıydı.</span></p>

  <p class="calibre1"><span class="calibre2">Fakat tüm bunlar geçmişte kaldı. Dan'in ikinci bir taslak yazmasıyla aptal bir karidesin bir deniz anemonu olarak çizilmesi gibi selüloit dünyanın ilk hatları çizildi. Antenleri başka bir senaryo üzerinde gezinmeye başlamıştı bile ve Dan yeni bir oyuna doğru giden yolu görebiliyordu. Senaryoyu yazdıktan sonra büyük bir rahatlama hissetti, öyle ki Dan, her iki mesleğin erbabları için senaryonun yaratıcı olduğu kadar ekonomik bir tartışma yaratacağına da kendini ikna edip inandırdı. Nell bile bir nevi düzeltmenliğe terfi etmişti. Noktalama ve imlada çok titiz bir şekilde yanlış yapmamaya özen göstermek konusunda olağandışı dişi bir yeteneği vardı. Bu, Caro'ya aktarmadığı başka bir yetenekti. Caro'nun İngilizce yazımda berbat oluşu sonraki yıllarda fikir birliğine varacakları ender konulardan biriydi.</span></p>

  <p class="calibre1"><span class="calibre2">Fakat bu sırada, 1952 ilkbaharında aralarında zaten belli belirsiz çatlaklar belirmişti. Dan iç mekânlarda çekim yapılırken hazır bulunmak zorundaydı. Pinewood'da tamamının eldeki sinema filmi parçaları ve art projeksiyonla üretildiği çok az mekân vardı. Nell Dan'in yaşamının "heyecanı", kendininkinin ise "sıkıcılığıyla" ilgili şikâyetlere başlamıştı bile. Dan onu partilere, gösterimlere vesaireseye götürmeye dikkat ediyordu, bir iki kere Nell stüdyoya bile gelmişti ama yan yana çalışma olasılıkları böylece bitmişti. Hatta Dan çekimler başlamadan önce Wardour Soka-ğı'ndaki bürosunda tashihleri çalışmaya başlamıştı. Orada ona küçük berbat bir odacık verilmişti ama ona Nell'den uzakta yazı yazmak artık daha kolay geliyordu. Belki de Dan'in yazdıklarını Nell'in evde okuması biraz utanç vericiydi ancak oyunda bile... Nell oyun üzerinde hep te-reddüte düşüyor, oyunun daktilodan çıktığı andaki her sahneyi görmek istiyordu. Bu, Dan'i rahatsız etmeye başlamıştı, Neli adil olmayacak şekilde ortak yaşama eklemlenmeye çalışıyordu. Dan evden nekadaruzak kalırsa Nell de yayımcıların düzeltmelerini yaparak, üye editörlerden arkadaşlar edinerek böyle yapıyordu. Buna rağmen ikisi de evin çok küçük olduğunu hissetmeye başladı. Nell'in ilk sessizlikleri orada filizlendi. Dan ise eve gittikçe daha geç geliyordu.</span></p>

  <p class="calibre1"><span class="calibre2">Bu aşamada kabahatin neredeyse tamamı Dan'indir. Nell'in yaptığı iş ayrıntılara boğdurucu ve tekdüzeydi, özellikle Dan'in yaptığından daha iyi bir dereceyle mezun olmuş biri için. Dan tam olarak istediği şeyi yapıyordu (gerçekten ihtiyaç duyduğu şey bu olmasa bile), Neli ise düzeltmeler yapıp ve zamanı işaretliyordu. Dan aynı zamanda yeni dünyasının cazibeleriyle bayağılıklarına kurban gitmişti olsa da bunu, küçümser bir şekilde Jane ve Anthony gibi insanlarla konuşabiliyordu.</span></p>

  <p class="calibre1"><span class="calibre2">Ticari sinema uyuşturucu bir ilaç gibidir, içinde çalışan herkesin imgelemini çarpıtır. Perde arkasında kazanılan şey ise daima kişisel güç ve prestijdir; bu da endüstriyi, hayatta kalacaksa her oyuncunun profesyonel bir hilekâr ya da dolandırıcı olmasını gerektiren bir poker masasına indirger. Başarının her zaman iki yüzü vardır ve kişinin bu oyuna girişi artık boydan boya "Bordello" yazan neon ışıklı bir eve girmesinden daha masum. (Dan elinden geleni yapsa da) olamaz. Yani bu dünyanın madamlarının, pezevenklerinin, fahişelerinin ve kabadayılarının kendilerini aleni olarak "seçkin" yönetmenler ve yıldızlar, ünlü yapımcılar ve menajerler sufatlarıyla tanıtmaları, tek kelimeyle gizlenecek ne kadar çok şeyin bulunduğunu gösterir.</span></p>

  <p class="calibre1"><span class="calibre2">Bu şekilde bir sanat olamaz. Hiçbir sanat böylesine kati suretle düzenbazı dürüst bir adama, Tartuffe'ü açıksözlüye, aleladeliği yetenekliye, ince hesapları bütün estetik ve ahlak kurallarına yeğleyemez; popülizmden, aslında en küçük ortak paydayı tatmin etmeye çalışan yozlaşmış bir tartışma tesis edemez. Bir gün tarih; en fazla imkâna sahip olan iki ülkede neden bu kadar az yetişkin filmi çekildiğini bu denli yoz, titrek bir ışık ve bu denli az gerçek anlam üreten Yahudi ve Anglosakson zihniyetler arasındaki zoraki evlilikte nasıl bir ölümcül gericilik olduğunu ve sinemanın çok büyük bir sanat olabileceğini açıkça kanıtlayan örneklerin böylesi orantısız bir ölçekte İngilizce konuşan ülkelerin dışında kalanlardan nasıl çıktığını soracaktır.</span></p>

  <p class="calibre1"><span class="calibre2">Dan kısa bir süre sonra böylesi sorular sorma konusunda başarısızlığa uğradı. Nell'i bu ilk film ikinci kez aldattı. Kadın başrolü yüzü ve bacakları Fleet Caddesi'nin en ucuz bölgelerinden gelen yedekteki tanı-dıkbirkıza verilmişti. Kızdaha sonra çalışmaya Amerika'ya gitti ve ünlü bir lakap edindi: "British Open" Hepsi kendisine saygı duyan West Co-ast aygırlarının en azından bir kere katılmak zorunda kaldığı bir turnuva oldu. Pinewood dışına kadar taşan stüdyo dedikoduları kadının, yabancı dağıtımı sağlamak için oraya getirilmiş Amerikalı passe (eski) bir yıldız tarafından çoktan yatağa atıldığını iddia ediyordu. Dan başlangıçta kadını yapay ve aptal bulmuştu. Sadece akılsız bir yapımcı ve bu filmdeki kadar dalkavuk bir yönetmen, kadına zenginler sınıfından duyguları zedelenmiş bir WAAF (Havacılıkta Destek Kuvvetlerdeki Kadın) subayı rolünü verebilirdi. Sonra kadın giderek acıklı, bir kader kurbanı, çevresinin şehidi haline geldi. Bu, yalnızca bedenen seyyar satıcılık yapılmasının eski bayat hüznü değildi. Kadın zaman zaman ne kadar kötü olduğunu düşünüyormuş gibi göıünüyor, ümitsizce rol yapmaya çabalıyordu. Bu çaba, genellikle daha kötü rol yapmasına yol açıyordu ama o, tarz olarak tecrübeli bir aktristi. Aynı zamanda Dan'in tanıştığı şöhreti sadece cinselliğe dayalı ilk kadındı. Dan bir iki hafta sonra kadının, Dan'in arkadaşlığını setçevresindeki çoğu insana yeğlediğini fark etmeye başladı. Kadının giderek şöhreti artıyordu, Dan ise son dakika tashihlerine biraz zaman ayırmak zorundaydı ama ikisi de boştayken beraber sohbet ediyorlardı.</span></p>

  <p class="calibre1"><span class="calibre2">Dan ona incitmeden şaka yollu takılıyordu, kadınsa karşılıkvereme-yecek kadar sersemdi ama çıplak resminin nazik bir şekilde alaya alınmasından hoşlanıyordu. Bu, elindekiyle idare edebileceği yanılsamasını yaratıyordu.</span></p>

  <p class="calibre1"><span class="calibre2">Aktris olmayan bu tipler en yakındaki uysal entelektüelin şüphelerini gidermesini hep çok ister. O gün bu gündür gerçekte daha yetenekli pratisyenlerin görünebilir kıldığı şeyin iffete duyulan hasret değil de koca göğüslerin zaruri bir tamamlayıcısı olduğunu biliyorum. Göğüs kemiğine yapışan bir elbise ya da bir beden küçük bir gömlek gibi. Onların içgüdüleri, Büyücü Kadın’ın Ulysses'i yukarı içki içmeye davet etmesi ya da Delilah'rıın berbere dönmesinden daha insani değildir. Dan tabii ki güdülerinin insani olmasından değil, bilinçsizce olsa da sadece içlerinde onu başka biryerde baştan çıkaracak canlı birini arıyordu.</span></p>

  <p class="calibre1"><span class="calibre2">Kadın Nell'le tanışmıştı, Dan'in evli olduğunu bildiği gibi fiziksel açıdan Dan'i rahatsız ettiğini de biliyordu herhalde. Vaziyet, Dan'in istediği an kadınla beraber olabileceği bir noktaya geldi. Programındaki boş bir günün öncesinde kadın Dan'e, şehre veya Curzon Caddesi'nde-ki dairesinin yakınlarında bir yere gelirse ona uğramasını istedi. Dan stüdyoda bulunması gerektiğini söylemişti. Çokkötü, diyemırıldanmış-tı kadın,- ağır bir şekilde alaya alan gözleri de lafın gerisini getirdi.</span></p>

  <p class="calibre1"><span class="calibre2">Lafın geri kalanının ne olduğunu bilmiyorum: "başarının" sıradan insan terbiyesi yerine en yüksek manevi yararı sağladığını kendime kanıtlamam için sırf şehvet mi, sapık bir gereksinim mi, yoksa Nell'in gittikçe sıklaşan somurtmaları ve huysuzlukları mı veya Jane'le geçirdiğimiz şu öğleden sonrasının ölümcül hatırası mı olduğunu, zira o anda vahşi bencilliğin yanına kâr kalabileceği kanıtlanmıştı. .. Sevecen bir yankı, şiirsel ya da eve gelmeyi tercih ettiğinde Nell'in yine de nazik davranabilmesi mi olduğunu bilmiyorum. O sırada en çok sonuncuyu, Jane'i suçladım.</span></p>

  <p class="calibre1"><span class="calibre2">Bu yaşanmadan önce çekimler neredeyse bitmişti. Dan, Pinewood'a gitmeyi kesmiş,</span> <span class="calibre3">The Red</span> <span class="calibre2">Barn'ın son tashihi üzerinde çalışıyordu. Nell tashihler için bürosuna gitmişti. Öğleden sonrayı biraz geçmişken telefon çaldı. O ses. Büyücü Kadın, Dan öğle yemeğinde boşsa elinde okumasını istediği Ulysses'in bir senaryosu olduğunu söyledi. Dan birden hem iplerin hem de gemi direğinin hayal ürünü olduğunu fark etti. Bir taksi tuttu, Curzon Caddesi'ne gidip onunla yattı. Doğrusunu söylemek gerekirse onunla yatmak için oraya gitmemişti ama genellikle yaratıcı olan hayalgücü bu sefer başarısızlığa uğramıştı. Kapı zaten çıplak bir kız tarafından açılmıştı. Dan arkasını dönüp gidebilirdi. Uzun yıllar sonra Dan tesadüfen onunla karşılaştı, Hollywood'un bir akşam yemeği partisinde kadının karşısına oturdu hatta. Kadın o dönemde daha ünlüydüya da rezildi, belki de ağzından çıkana dikkat ediyordu, ama Dan, kadının beraber yatağa girdiklerini tamamen unuttuğu izlenimi edindi.</span></p>

  <p class="calibre1"><span class="calibre2">Sadece bir kez sessizce olup bitmişti, bir noktaya kadar; kadın yatakta oyunculuktan daha iyi olduğunu kanıtlamıştı. İçten içe bu, Jane'le olan deneyimini hatırlattı ancak bu seferki, bir geleceğin olup olmayacağı hakkında iki üç satıra indirgenen bir diyalogtu. Dan evliliğine son vermeyi düşünmediği gibi kadın da bunu yapmasını beklemiyordu. Dan'i hayli şaşırtan kadının teklif ettiği bir senaryonun gerçekten var olmasıydı. Dan senaryoyu yanına aldı ve muhtemelen kadın, Dan'in senaryoyu ona geri getirip okuma ücreti talep edeceğini tahmin ediyordu. Bunun yerine Dan, kadınla telefonda konuşup senaryoyu postayla geri gönderdi. Sohbeti yarı da kestiğinde, en azından şehveti kaldırdığında kadın ona ciddi biçimde karşı çıkmadı. Dramatik gösterişçiliğinin ardında biri gibi davrandı: spor yapan bir amatör ve beden akla üstün gelir gelmez doyuma ulaşan biri gibi davrandı.</span></p>

  <p class="calibre1"><span class="calibre2">Bunu bu kadar kolay aklımdan çıkarmamalıyım ki sinizm daha sonra geldi. Dan daireyi şaşkına dönmüş bir halde terk edip berbat bir öğleden sonra geçirdi. Hyde Park'ta dolaşırken her nedense gezisi Jeoloji Müzesi'nde son buldu, belki de müzenin insan olmayana vakfedilmesi yüzündendi. Sonra, Nell'in ondan önce eve gelebileceğini bilmesine rağmen bir saat kadar bir birahanede oturdu, mazeret de uydurması gerekiyordu. Aslında Neli bir dizi tashihi bitirmek için eve geç gelecekti, bu Dan'e kendini ve hasar gören maskesini toparlaması için bol bol vakit kazandırmıştı. Kötü bir şey yaptığı çok açıktı ona göre ve tekrarına izin vermemeliydi. Gerçi Jane'le karşılıkla hislerinin getirdiği bir deneyim de vardı. Aralarında çok derinlere bastırılmış ama ikisin de farkında olduğu muazzam güçlü bir duygu vardı. Eşsizliğini doğrulayan bu duygu (en azından anlamı sonradan anlaşılınca) daha yüksek, daha asil şeylere, aslında Jane'in şu anda sürdüğü yaşama bir sıçrama tahtasıydı.</span></p>

  <p class="calibre1"><span class="calibre2">Ama bu sefer Dan bir fahişeyle yatmıştı, sadece bir genelev dekoru ve tarz yoktu, bir tek para eksikti. Dan bir dizi sıradan suçluluk duygusu ve kendini haklı çıkarma mazereti üretmekten vazgeçti. Neli, Dan'i kapana kıstırmıştı, özgürlüğe ihtiyacı vardı... Açıkça itiraf etmese de, Neli bununla Dan'in yükselen başarısını sömürme özgürlüğünü kastediyordu aslında. Bu yüzden Neli Dan'in hayatta hem cinsel hem de mesleki başarısızlığa karşı akılsızca ödediği yüksek bir sigorta primiydi. Dan kadınların onu cazibeli bulmadığını uzun zamandır biliyordu ama Curzon Caddesi'ndeki macera, olayın ilk sarsıntısından sonra başını döndürdü. Çok çekici olduğuna hükmetti ("olduğuna'yı ” hem tanımlayıcı hem de hakedilmiş anlamında kullanıyorum.) Bu cazibeyi daha önce olduğundan çok daha bilinçli bir şekilde denemek gibi iğrenç bir alışkanlık edindi. Nell'in görüş alanından çıktığı zamanlar bunu yaptı elbette. Dan kendi kendine bunun sadece bir oyun, küçük bir intikam olduğunu söylüyordu.</span></p>

  <p class="calibre1"><span class="calibre2">Bu aynı zamanda bir cezaydı, çünkü görünüşte Dan bir süre Nell'le biraz daha ilgilenmeyi çok denemişti. DanTemmuz'da</span> <span class="calibre3">The Red</span> <span class="calibre2">Barn'ı bitmiş haliyle yeni menajerine teslim edip menajerin ilk tepkisini almak için heyecanla bekledi, sonra Nell'le beraber arabayla Fransa'ya tatile gitti. Yavaş yavaş Provans'a inip tatili dört haftaya çıkardılar, sonra yine yavaş yavaş geri döndüler. Tatil baştan sona güzel geçti: hava, yemekler, kır, seks ve önceki aylarda ayrı ayrı yollara sürüklenmelerinin halledilebileceği duygusu. Dan Avignon'dan Londra'ya telefon ettiğinde oyunu okuyan her iki tiyatro yapımcısı da oyunu istediğini öğrenmişti. Nell'le birlikte o akşam hayatlarının o zamana kadarki en pahalı yemeğini yediler ve bunun üzerine konuşurken başka kararlaravardılar. Nell işi bırakıp anne olacaktı, öner dönmez de daha büyük bir daire veya küçük bir ev bulacaklardı. Ancak bu gerçekte planlanandan üç hafta sonrasına -Nell'in tatil ödeneği- ertelenmişti. Neli; St. Tropez adında, gürültücü kalabalığı olmayan sevimli küçük bir iskeleden kaba istifa mektubunu gönderdi.</span></p>

  <p class="calibre1"><span class="calibre2">Dan bu mutlu ayında bir ara Curzon Caddesi çiftine itirafta bulunmuştu sanırım ama bu itirafın daha sonra arkasının nasıl geleceğinin ya da sırlarına nasıl sarılacağının gizli korkusunu yaşıyordu. Aslında Dan oldukça bencil davranmaya devam ediyordu. Ama güneş Nell'e yeni bir beden vermiş, doğum kontrol hapları bırakılmıştı, sıcak ikisini de sürekli azdırıyordu... Dan diğer kadınlara bakıyorsa, bunu kıskanarak yapmıyordu. Paraları bitmesi (hem izinli hem de izinsiz) onları ucuz mahalle sinemalarıyla idare etmek ve gittikçe ucuzlaşan piknik yemekleriyle yetinmek zorunda bıraktı ama bu bile eğlenceliydi. Sonrasında bu sıkıntı aylarca onların gerçek balayı olarak kalmasının nedeni, sadece Nell'in ilk gebeliğinin anlaşılması yüzünden değildi. Aynı zamanda tatilin ortaya çıkardığı başka. bir şey, maalesef, onların (Oxford'da olduğu gibi) gerçekten değil, yanlızca hayalden mutlu olabilecekleriydi. Ama o zaman ikisi de bunu göremiyordu.</span></p>

  <p class="calibre1"><span class="calibre2">Sanırım</span> <span class="calibre3">The Red</span> <span class="calibre2">Barn bütünüyle yeni değilse de en azından tazeydi. Benim sadece Brecht'in ulaştığı en kabataslak haldeki düşünceye sahip olmam belki de şanstı. Bu fikre tamamen tesadüf eseri, William Corder duruşmasının çağdaş bir anlatısını ele geçirdiğim gün vardım. Maria Marten'in bana daha önce demek istediği tek şey, abartılı köylü oyunculuğu için iyi bir örnek tip olmasıydı. Ama gün ışığına çıkarılacak eğlenceli, tarihsel bir oyun olduğunu hemen anladım. Burada Maria'nın değil William'ın esas karakter olduğunu fark etmem biraz zaman almıştı ve</span> diyaloglara çok özen göstermiştim. Buna karşın oyunun başarısı ekip işinde yatıyordu. Beş büyük, birkaç da iyi küçük bölümüyle o yıl, dalının en iyi dizilerdendi. Kalın kafalılar başından beri diziyi kaçırmıyorlardı.</p>

  <p class="calibre1">Yalnızca ilk büyük başarının anatomisi genç insan bedeni gibidir, yalnızca sahibinin tam olarak tadını çıkarabileceği bir mucize... Darı, yine de ertesi yılki kışı küçük aksaksıklardan doğan tartışmanın dışında kendisinden memnun ve coşkulu bir halde geçirdi. Tek ciddi mesleki hüsran, bir New York prodüksiyonunun başlamasındaki başarısızlıktı ama yeni yılda oyun İsveç ve Batı Almanya'da sahnelendi, diğer birkaç ülkeyle de oyunun hakları konusunda görüşmeler sürüyordu. Ufuktaki hareketsiz bulutlar o anda çok önemli görünmüyordu.</p>

  <p class="calibre1">Notting Hill'deki daireyi doksan dokuz yıllığına kiralamış olsam bile bu belki de hayatımda yardım almadan yaptığım en iyi işti. Dan ve Nell, o daireye taşınır taşınmaz endişelenmeye başladılar. Bu kısmen, şov dünyasında komşularla aşık atmanın yaygın olan sefil dürtüsü yü-zündendi. Gereksiz yere kendilerini ucuza satmış gibi hissetmeye başladılar. Artık aralarına karışmaya başladıkları türden insanların hepsi çok daha güzel, çoğu zaman gelirlerinin üzerinde, çok daha şık muhitlerde oturuyorlardı. St. John korusunda, Islington'da, Fulham'da küçük evlere bakmış, sonra hemen adil olmayacak bir şekilde o evleri Wytham'daki kır eviyle kıyaslamışlardı. Oradaki kır evi satışa çıkarılmıştı ve satın almalarının imkânsız olduğuna dair düzinelerce neden olmakla birlikte gizliden gizliye bu evi istiyorlardı. Dan hayatında ilk defa o zaman bir muhasebeci tuttu. Londra'daki kiranın maliyeti, bu kır evinin masrafını makul bir şekilde karşılayamayacakları anlamına geliyordu. Yeni evdeki her şey sonuçta Heal'den gelmek zoıundaydı ve bunlar faturaların kabarmasına yol açıyordu. Bu, daha sonra Nell'in Dan'i mali güçlerinin yeteceği bir ev satın almadığı için sık sık suçlamasını engelleyemedi.</p>

  <p class="calibre1">Nell'in bir hamilelik dönemi geçirmesinin etkisiyle daireye muhala-feti giderek büyüdü. Daireyi bir gün fazla büyük buluyor, ertesi gün bebek için öncelikli olması gereken bir bahçenin düşünülmemesini "delilik” sayılıyordu. Gitgide yalnız bırakıldığı için içerliyor, eski "sevgili küçük yuvamız"dan giderek daha çok söz ediyordu. Yemek pişirmek Nell'e hiç eğlenceli gelmediğinden, hamileliğinin son aylarında hemen hemen her gece yemeği dışarda yemeye başladık. Bunun kavgalardan kaçınmanın bir yolu olduğunu öğrenmiştim. Bunu abartmamalıyım, Nell, Dan'in oyunla ilgili duyduğu coşkunun bir kısmını paylaşıyordu, bir bebek vardı. .. Çoğu kez bu, o daireyi almanın belki bir hata ama birincil önemde olmayan bir hata olduğu duygusuydu yalnızca. Caro Nisan'ın 1 O'unda doğdu ve diğer sorunlar bir süreliğine unutuldu. Dan <span class="calibre2">bir sonraki oyunun ilk taslağını tamamlayıp baba olduğu aynı hafta ikinci film senaryosuna imza attı.</span></p>

  <p class="calibre1"><span class="calibre2">Sanırım en berbat evlilikler çocuğun ateşi diriltmek için maşa olduğu ya da maşa olarak kullanıldığı evliliklerdir. Caro zor bir çocuk çıktı. Bebeklerin geçirebileceği her türden hastalığa yakalanıyor gibi görünüyordu ve Nell'i hem sinirsel hem de fiziksel açıdan çok yormuştu. Sanırım bu haldeyken üzerime düşeni yaptım. İlk taslak sırasında evde çalıştım. Ama her nedense Caro tıpkı evindeki gibi kendisini konuşmadan ifade etmeye başladı. O sırada iyi bir fikirdi ama gerçek hayatta göze çok batan bir hata sadece. Sonra da biraz abla kardeş rekabeti yaşandı. Tekrar hamile kalan Jane örnek bir anneye dönmüştü ve Nell de bu kulvarda kendini onunla yarışmaya mecbur hissediyordu. Nell'i; iki boş yatak odamızdan birini çocuk bakıcısı kıza, Nell'e arkadaşlık edecek herhangi birine, hatta işsiz aktrisin birine vermesi için ikna etmeye çalıştım. Ama Nell ne bununla baş edebildi ne de baş edemeyeceğini kabullenebildi. Daha sonra kalkıp Wytham'e gidince ne olacağı korkusu yüzünden öyle davrandığını iddia etti.</span></p>

  <p class="calibre1"><span class="calibre2">Nell yaz boyunca bunu daha çok yapmaya başladı, ben de daireden uzakta daha fazla vakit geçirmek zorunda kaldım. Nell'le bebeği hevesle Paddington'da trene binerken görüyor, sonra çok mutlu bir şekilde eve ve işime dönüyordum. Genellikle bir sonraki hafta sonunda Nell'i almak için iniyordum ama özgürlük dönemlerim tatil sayılıyordu. Nell, Oxford treniyle daha sık seyahat ediyordu. Belki de gerçek sorun orada başlamıştı: Dan'in artık kısmen dışarıda bırakıldığı Oxford'da üçü ve çocuklar arasındaki ilişki yine de Dan için açık değildi o sırada.</span></p>

  <p class="calibre1"><span class="calibre2">O zamandan itibaren kendimi daha az suçlu hissettim. Nell, Londra'dayken çok çalışmaya ve yeni rolünün adaletsizliklerini düşünüp taşınmaya başladı. Adaletsizlikler, hızla yayınevindeki eski adaletsizliklere göre fazla artıyordu. Küçük eve gelince, zamanla Nell'in hoşuna gitmeyen geçici bir önlem olmak yerine, aslında müthiş engebeli bir gelecek olma eğilimindeydi. Eğer eski işverenlerinden evde yapabileceği bir iş istemesi basit çözümünü önersem, kadınlarda sevimli bulmadığım bu mantıksızlıkla yeniden aynısı yaşanacakmış gibi görünüyordu.</span></p>

  <p class="calibre1"><span class="calibre2">Bu türden, özellekli uzlaşmacı olmayan bencilliklerinin giriftleşme-siyle aşağı doğru gidiş öyle yolunda ki bu günlerde, tüm aşamaları açık-layamazdım. Kişinin ve bir ilişkinin karakterindeki böylesi değişiklikler çarpıcı bir biçimde kendilerini göstermezler. Aylarca yavaş yavaş ve gizli biçimde, kendilerini barışmaların, saadet dönemlerinin, yeni kararların maskesi ardına gizleyerek gelişirler. Ölümcül hastalıkların bazı biçimlerindeki gibi gerçeği zorunlu kılmadan önce her rahatlatıcı açıklamanın hayalini yüreklendirirler.</span></p>

  <p class="calibre1"><span class="calibre2">Sanırım gizli bir kanser vakasındaki hiçbir şey, Nell'in filmlerimde aksilik çıkarmasından daha semptomatik olamazdı. Nell fark gözetmeksizin yeni film gösterime girdiğinde ilk filmdeki olaydan kaynaklanan bir sebepten dolayı işime içerlemeye başladı. Eleştirmenler filmi şiddetle eleştirdiler ama iki kişinin -biri Barney Dillon'dı- senaryoyu tamamıyla bir kenara atmayıp ayrı tutmaları beni utançtan biraz kurtardı. Ama yeni senaryo daha çok umut vaat ediyordu, bense Tony'yle çalışma deneyiminin tadını çıkarıyordum. Tonytüm yönleriyle harika biryönet-men değildi ama aptal da değildi ve selefine göre göze çarpıcı şekilde ilerideydi.</span></p>

  <p class="calibre1"><span class="calibre2">Hikâyenin konusu Tony'nin özgün fikirlerine dayanıyordu. Bu psikolojik gerilim filminin o sırada adını</span> <span class="calibre3">The Intruder</span> <span class="calibre2">koyduk ama film</span> <span class="calibre3">Face in The Window<a id="footnote1"></a><sup class="calibre6"><a href="#bookmark1">1</a></sup></span> <span class="calibre2">adıyla piyasaya sütüldü.Tony ne istediğini ve buna ulaşmak için beni nasıl çalıştıracağını biliyordu, aynı zamanda yeni fikirlere açıktı. Ayrıca sınırlarını belirtme sorunu üzerine ondan çok şey öğrendim. Tony'yle yaptığım göıüşmeden döndüğümde Nell coşkuma karşı tavır aldı, ben de coşkumu gizlemeye başladım... Hâlâ söylemediyse de tavrında çıkarlarım için kendimi sattığım, ani bir başarının ve ucuz yollarla ilgi odağı olmanın peşinde koştuğum saklıydı. Bir akşam bir şey konuşulurken Anthony ve Jane'in adları geçti. Onlar benim neden böylesi soysuz demimonde'ye dahil olmak istediğimi, oyun yazmanın neyime yetmediğini anlayamıyorlarmış ya da Nell öyle söyledi. Bunu kesinlikle yüzüme karşı öyle söylemediler ama aramızın gittikçe açıldığını hissediyordum, kelime haznesinde ve ortak değerlerde bir çöküş yaşanıyordu. Sinema sağladığı uluslararasılaşma yüzünden onları gizlice görgüsüz insanlar olarak görmeye başladım. İki inatçı keçi savaşa hazırlanıyordu. Şimdi Nell'in ordugâhımda tertiplediği beşinci kola içerledim.</span></p>

  <p class="calibre1"><span class="calibre2">Bir gece, temmuz ya da ağustos ayı olmalıydı, eve geldiğimde Nell'in önceden söylemeden Caro'yu alıp Wytham Ordugâhı'na gittiğini fark ettim. Önceki gece uzun bir tartışma yaşamıştık ve kahvaltıdan sonra büroya gitmek için evden çıktığımda Nell hâlâ uyuyordu. Hafta sonu Wytham'a inip onu eve geri getirdim. Belki o zaman Anthony hâlâ bir şey bilmiyordu ama Jane'in gözlerinde sorgulayıcı ve sitem dolu bir ışık görebiliyordum. Neli şüphesiz onunla konuşmuştu. Bu beni çok sinirlendirdi ama sinirlendiğimi gizlemeyi becerdim.</span></p>

  <p class="calibre1"><span class="calibre2">O sıralarda ikinci taslak üzerinde çalışıyordum çünkü esas aktörlerden birinin randevu tarihleri konusunda biraz karışıklık vardı ve yeni filmin bir an önce çekilmeye başlanması için acele ediliyordu. Prodüksiyon ofisinde bana bir oda ve yarım gün çalışacak bir sekreter verildi. Andrea benden iki yaş büyüktü ve yarı Polonyalı'ydı. Aslında hiç de sıradan bir sekreter değildi, Atlantik'in bu yakasında en iyi prodüksiyon sekreterlerinden biri olma yolunda ilerliyordu bile. Alaylı bir başçavuş gibi ama ötekinin kasılarak yürüyüp bağırdığı yerde onun ince bir anlayış ve serinkanlılık sergilemesi gerekiyordu. Profesyonelliği yüzünden ondan hemen hoşlandım. Taslaklarımı daktiloyla yazarkenki hızına ve doğru yazmasına hayranlık duymamak imkânsızdı, taslaklar hakkında konuşuyor, bazen faydalı bir kısaltma öneriyor, bir zaafa işaret ediyordu. Fiziksel açıdan bana çekici gelmiyordu, hayli hantal bir vücudu vardı ve onda kariyer yapmak isteyen bir kızın emirlere suçlayıcı bir şekilde boyun eğişi vardı. O dönemde evli olduğunu bilmiyordum kendisinden nadiren bahsettiği için. Andrea'da Slavlığa ya da en azından İngiliz olmayışına özgü tek şey gözleriydi. Gözleri çok güzeldi, dolaysız, eladan çok daha açık, neredeyse yeşim taşı rengindeydi. Her şey çok yavaş gelişti, sadece bir rahatlama duygusu olarak başladı. Nell'le bir akşamın nasıl biteceği ile bürodaki hayata bir anlam ve aklı başındalık veren şu faydalı, zeki yoldaşlık arasında karşıtlık vardı. Bazen, yeni sahne önerilerini benim yazabileceğimden daha hızlı bir şekilde birbiri ardına sıralayan Andrea, bunları Tony'ye göstermeye gittiğimde benimle birlikte gelirdi ve Tony'nin de Andrea hakkında benim gibi düşündüğünü görebiliyordum. Andrea parmak uçlarına hâkimdi ve insanın yanında bulunması gereken yararlı, zeki biriydi.</span></p>

  <p class="calibre1"><span class="calibre2">Andrea'yla iş dışında hiç ilişkimiz yoktu. Genellikle Andrea çıkıp bana sandviç alırdı, ara sıra da ben Andrea'yı yakınlarda ucuz bir yerlere öğlen yemeğine götürürdüm. Sonunda onun biten evliliğiyle ilgili birkaç şey duyabilmiştim. Britanya'ya kaçıp avcı uçağı uzmanı olmuş Po-lonyalı'lardan biriyle evliymiş. Barış onu sadist bir ayyaşa çevirmiş ve sürgün siyasetine heveslendirmiş. Şimdilerde Andrea, Marble Arch'ın arkasında bir yerlerde Polonyalı annesiyle beraber kalıyordu. Kocasının nasıl bir canavara dönüştüğüyle ilgili Andrea'nın kendisinden daha sonrasına dair ayrıntılı bir şey duymadım ama zaten hissediliyordu. İddiasız bir kadındı ve bira fabrikasının üzerindeki malt kokusu gibi film yapımı üzerine yapılan soğuk şakalarda payı vardı ama o, bunun koruyucu, gizemli bir renk olduğu izlenimini uyandırıyordu. Evliliği yüzünden Andrea'nın içinde bir şeyler fena halde incinmişti. Prodüksiyon programları vesaire dağılmak zorunda kalınca Andrea'yı elimden kaçırdım. Ondan Nell'epekbahsetmemeye dikkat ediyordum. Bir iki kezkarşılaş-tılar. Nell, Andrea'dan hoşlanmadı ya da hoşlanmadığını ileri sürdü ama</span></p>

  <p class="calibre1"><span class="calibre2">Neli o sıralar hayatta yanımdaki hiç kimseden hoşlanmamaya başlamıştı ve cinsel kıskançlık için bir sebep olmadığı da ortadaydı.</span></p>

  <p class="calibre1"><span class="calibre2">Yine Pinewood'da çekimlere başladığımızda son kez göz atılması gereken birkaç tashih vardı. Tony arkasında aylak aylak seyreden suratlarla çalışmaktan nefret etmesiyle ünlüydü, ben de setlere çok fazla gitmedim. Andrea ve ben prodüksiyon bürosunda çoğu kez yalnızdık. Artık gerekli geri kalan olmasa bile oraya inmeye devam etti. Film endüstrisinde söylentiler, sanat dünyasına göre daha hızlı yayılıyordu: Söylenti bu senaryonun iyi olduğu, lony'nin bundan memnun kaldığı, benim çabuk öğrendiğim, güvenilir olduğum yönündeydi... Bunun tadını çıkarıyordum. Yeni işim için başka teknikler de öğrenmek istiyordum. İçten içe günün birinde film çekmeyi bile hayal ediyordum.</span></p>

  <p class="calibre1"><span class="calibre2">O sırada —Nell'den gelen bol miktarda tavsiyeyle— ne olmak istediğimle yüzleşmek zorundaydım. Yeni senaryo da yoldaydı. Bu aslında bir ikilem değildi. Sinemanın benim için tiyatro kadar ciddi olamayacağını biliyordum (ya da bildiğimi sanıyordum) ama sinema eğlenceliydi ve para kazandırıyordu. Eğer gerçekten kişisel ve önemli bir şey söylemek istersem bu yalnızca sahnede olabilirdi. Kafamdaki yeni oyun (sonunda adı</span> <span class="calibre3">The Proâuction</span> <span class="calibre2">oldu) bunu kanıtlayacaktı, film dünyasının görünge-sindeki sahte baskılar ve dayanaklarla şerefime gölge düşürecektim. Ama buna bir süre hazır olmadığımı hissettim, belki de altın yumurtlayan tavuğu kesmekten biraz korkuyordum. Şimdiki prodüksiyona tehlikesiz bir şekilde tanınmayacak karakterler yaratma konusunda kesinlikle çok yakındım.</span></p>

  <p class="calibre1"><span class="calibre2">Hepsinden öte Dan'in Nell'e, yanılanın o olduğunu kanıtlaması gerekiyordu. Üçüncü senaryoyu aldığında evliliklerinde geçici bir durulma oldu. O, alternatif kariyerden vazgeçmeyeceğimi kabul etmiş ve bunu onaylamasa da en azından kazandırdığı parayı onaylayabilirmiş gibi görünüyordu. Artık iş anlaşmalarına bakmadığımdan bununla yeni menajerim ilgilenmişti. Nell'in isteklerini yerine getirdim. Çok müsrif olduğumuzu biliyordum ama eve huzur getiriyorsa bunun yapılabileceğini hissediyordum.</span></p>

  <p class="calibre1"><span class="calibre2">Sonunda tahmin edilen şey olmuştu: Aşağı stüdyoda bir öğlen vakti, Andrea'nın morali biraz bozuk görünüyordu. Dan ona sebebini sorduğunda, bugün doğum günü olduğunu, çocukluktaki doğum günleriyle ilgili bir şey olduğunu, insanın doğum günlerine asla sıradan bir günmüş muamelesi yapacak kadar büyümediğini söyledi. Dan doğruca kantine gidip bir küçük şişe şampanya aldı. Andrea'nın güldü, şampanyayı içtiler. Ardından öğlen yemeğinde Dan diğerlerine Andrea'nın doğum günü olduğunu duyurdu, biraz daha şampanya içildi... Sonra Dan'le Andrea planda yokken prodüksiyon ofisine beraber döndüler. Küçük, boş şişe Andrea'nın masası üzerinde duruyordu. Andrea dönüp Dan'i öptü Öpüşme değildi, dudağa değil yanağa kondurulan, çabucak ve şefkatli bir öpücüktü ama telefon etmek için arkasını dönmeden önce sarılışında biraz beklentili küçük bir duraklama, gözlerinde de eşit derecede kısa bir göz atış bulunuyordu. Dan, Andrea'nın yoldaşlığın onun açısından bir numara olduğunu söylediğini biliyordu. Hepsi bu kadardı. İçeri biri girdi, ertesi gün her şey eskiye dönmüştü.</span></p>

  <p class="calibre1"><span class="calibre2">Birkaç gece sonra Nell ve Dan yeni yatmışlardı, Dan, bütün karı kocaların geliştirdiği ve bir teklif olarak gördükleri hareketlerden birini yaptı. Ama bu hareketi çok sert bir şekilde geri püskürtüldü. Dan mümkün olduğunca nazik bir şekilde özür diledi. Nell hiç kıpırdaman kaskatı yatıyordu. On beş saniye sonra Nellsinirli bir şekilde yataktan çıkıp bir sigara yaktı,- Dan'in çok iyi tanımaya başladığı türden birbaşka giriş yaptı.</span></p>

  <p class="calibre1"><span class="calibre2">"Şimdi ne var?''</span></p>

  <p class="calibre1"><span class="calibre2">"Ne olduğunu çok iyi biliyorsun."</span></p>

  <p class="calibre1"><span class="calibre2">"Bilmediğim için sordum."</span></p>

  <p class="calibre1"><span class="calibre2">Nell, "Britanya sineması iğnelemeleri" adını verdiği Dan'in bu konuşma tarzından nefret ediyordu. Nell bir şey söylemedi, bunun yerine hızla perdelerden birini çekip açtı ve dışarıya baktı.</span></p>

  <p class="calibre1"><span class="calibre2">"Yaşamdan ne beklediğini bilmiyorum."</span></p>

  <p class="calibre1"><span class="calibre2">"Boşanmak istiyorum."</span></p>

  <p class="calibre1"><span class="calibre2">Dan o gün eve geç gelmişti ve arkadaşlarıyla alelacele dışarı akşam yemeğine çıkmışlardı. Açıkça söylemek gerekirse Nell'in yayınevindeki önceki işini alan kız ve onun kocasıyla gitmişti. Dan, Nell'in o akşam eğlenmediğini, Nell'in yayımcılıkla ilgili ufak dedikodulardan bir şeyler tertiplemiş olduğunu, bunu başka bir kıza yorduğunu biliyordu. Aslında tekrar istemediği mantıksız bir kariyer kıskançlığı olsa da bu yeni bir şeydi.</span></p>

  <p class="calibre1"><span class="calibre2">"Neden?''</span></p>

  <p class="calibre1"><span class="calibre2">Dan cevap bekledi ama Neli bir şey söylemedi. Dan birden çok korktu, Jane'in deliye dönmüş olacağı fikri geldi aklına. Neden boşanmak istediğini sordu tekrar.</span></p>

  <p class="calibre1"><span class="calibre2">"Nedenini biliyorsun."</span></p>

  <p class="calibre1"><span class="calibre2">"Aslında çalışırken hiç sevmediğin işinden seni mahrum ettiğim için mi?"</span></p>

  <p class="calibre1"><span class="calibre2">"Ah, Tanrı aşkına <sup class="calibre6">11</sup> Bir süre suskunluk oldu. Sonra Nell, "Sen çok iyi bir yalancısın. Hakkını teslim etmem lazım" dedi.</span></p>

  <p class="calibre1"><span class="calibre2">"Bütün bunların ne anlama geldiğini anlamayamadım bile."</span></p>

  <p class="calibre1"><span class="calibre2">"Şu Polonya ineğiyle yaşadığın ilişkiyle ilgili."</span></p>

  <p class="calibre1"><span class="calibre2">Dan, suçlamayı eğlenerek hor gördüğünü dışa vuran, içi rahatlamış halde bir nefes saldı.</span></p>

  <p class="calibre1"><span class="calibre2">"Peki. Öyle olsun. Yoksa mektup isimsiz miydi?"</span></p>

  <p class="calibre1"><span class="calibre2">"İtiraf ediyor musun?"</span></p>

  <p class="calibre1"><span class="calibre2">"Kesinlikle hiçbir şey itiraf etmiyorum. Senin küçük paranoyak bir İngiliz cadaloz olacağına, bir Polonya ineği olmanı dilemek dışında yani."</span></p>

  <p class="calibre1"><span class="calibre2">"Evet, buna bayılırdın"</span></p>

  <p class="calibre1"><span class="calibre2">Dan, Nell'in yanına gitmek için yataktan çıktı ama yanına varama-dan Neli ona yöneldi. Dan aşağıdan yansıyan sokak lambalarının ışığında onun yüzünü görebiliyordu. Nell'in yüzündeki ifade hem korkmuş hem de nefret dolu ya da takıntılı gözüküyordu. Bu ifade, Nell'in gizli bir kişilik değişimi geçirdiği ve Dan'in artık onu hiç anlamadığı duygusu Dan'i durdurmuştu.</span></p>

  <p class="calibre1"><span class="calibre2">Dan, "Bu doğru değil, Neli" dedi.</span></p>

  <p class="calibre1"><span class="calibre2">"Eski kocası bu öğleden sonra bana telefon etti. Bana onunla ilgili birkaç gerçekten bahsetti. Üzerinden çokça geçilmiş bir yolda yürüyorsun belli ki. Sanırım bunu biliyorsun.”</span></p>

  <p class="calibre1"><span class="calibre2">"Ama adam lanet bir kaçık. Kadın annesini rahatsız etmemesi için adama mahkeme kararı çıkartmak zorunda bile kaldı. bürodaki herkes bunu biliyor."</span></p>

  <p class="calibre1"><span class="calibre2">Dan ve Neli iki metre arayla, yüzleri birbirlerine dönük ayakta duruyorlardı.</span></p>

  <p class="calibre1"><span class="calibre2">"Adamın sesi bana gayet normal geldi."</span></p>

  <p class="calibre1"><span class="calibre2">"Ee, yasanın ne düşündüğünü göreceğiz. Herifi iftiradan dava edeceğim"</span></p>

  <p class="calibre1"><span class="calibre2">"Adam, Pinewood'un her yerinde bunun bilindiğini söylüyor. Bilmeyen yokmuş.”</span></p>

  <p class="calibre1"><span class="calibre2">Ama Nell'in sesinde hafif biryumuşama olmuştu.</span></p>

  <p class="calibre1"><span class="calibre2">"Nell, adam deli, Tanrı aşkına. Belli ki geçen sene kadının annesine bunu yapmaya başladı. Adam Katolik, kadını boşamayacak, o...Tanrı aşkına, böyle bir saçmalığa nasıl inanabilirsin?"</span></p>

  <p class="calibre1"><span class="calibre2">"Çünkü rahatlıkla doğru olabilirdi.” Dan arkasını dönüp bir sigara aldı. Sinirlenmiş olmalıydı çünkü Nell'le aynı fikirde olduğunu hissetmişti ve ona sebebini söylemek istedi. Ama Neli çıkıştı,- "Adam geçen hafta seni kadının dairesine girerken görmüş."</span></p>

  <p class="calibre1"><span class="calibre2">"Kadını eve bıraktım. Bana yukarı gelip annesiyle tanışmamı rica etti. Bir içki içmek için çıktım. Hepsi bu kadar. Yarım saat."</span></p>

  <p class="calibre1"><span class="calibre2">"Ama bundan bahsetmeyi unuttun."</span></p>

  <p class="calibre1"><span class="calibre2">"O akşam, herhangi bir norma sohbeti edemeyecek kadar anneliğin korkularıyla meşgul olduğunu hatırlar gibiyim."</span></p>

  <p class="calibre1"><span class="calibre2">Nell bunu sineye çekti. "Onu genellikle evine sen mi bırakıyorsun?"</span></p>

  <p class="calibre1"><span class="calibre2">"Prodüksiyon bürosunda çalışıyor, Tanrı aşkına. Genellikle işten en son o çıkıyor."</span></p>

  <p class="calibre1"><span class="calibre2">"Onun hakkında ne kadar çok şey biliyorsun öyle."</span></p>

  <p class="calibre1"><span class="calibre2">"Bilmeye de hakkım var. Aynı zamanda işinde de iyi ve iyi bir insan" Dan bir nefes aldı. "Ondan hoşlanmak sadakatsizlik değil, Nell."</span></p>

  <p class="calibre1"><span class="calibre2">Nell dönüp pencereden dışarı bakmaya devam etti. Dan yatağın ucuna oturdu.</span></p>

  <p class="calibre1"><span class="calibre2">"Sanırım ona evlenmekle hata ettiğin paranoyak küçük İngiliz cadalozdan bahsediyorsundur."</span></p>

  <p class="calibre1"><span class="calibre2">"Bu çok ucuz. Buna cevap vermeyeceğim."</span></p>

  <p class="calibre1"><span class="calibre2">Bir sessizlik oldu. Daha ziyade ortaçağ mızrak dövüşü gibiydi. Nell her hareketinde yeni bir saldırı numarası düşünmek zorundaydı.</span></p>

  <p class="calibre1"><span class="calibre2">"Beni hayatından tamamen çıkarıp atıyorsun. Artık seni hiç tanıyamıyorum. Bu öğleden sonra Sidney telefon etti." Sidney, Dan'in yeni menajeriydi. "Amerikalıların teklifiyle ilgili. Amerikalıların teklifinin ne olduğunu bile bilmiyorum."</span></p>

  <p class="calibre1"><span class="calibre2">"Birbaşka muhtemel senaryo. Henüz kesin birşey yok ve seni hayatımdan çıkarıp atmadım. Bunu sen kendin yaptın."</span></p>

  <p class="calibre1"><span class="calibre2">"Anlamadığım biryere dönüyorsun."</span></p>

  <p class="calibre1"><span class="calibre2">"Çünkü büyümek istemiyorsun. Hiçbir değişiklik istemiyorsun."</span></p>

  <p class="calibre1"><span class="calibre2">Nell içine sert bir nefes çekti. "Tabii ki. Ben sadece bu berbat altın kafese ve içine tıkılmaya bayılıyorum, sen çıkıp giderken... <sup class="calibre6">11</sup></span></p>

  <p class="calibre1"><span class="calibre2">"Taşınalım öyleyse. Bir ev satın alalım. Bir au-pair. Bir dadı. Her ne istersen."</span></p>

  <p class="calibre1"><span class="calibre2">"Seni rahat bırakayım da ..."</span></p>

  <p class="calibre1"><span class="calibre2">"Anlıyorum. Her şeyi bırakayım, senin de evde bütün gün kavga edeceğin biri olsun."</span></p>

  <p class="calibre1"><span class="calibre2">Nell daha sakin bir sesle konuştu. "Anlamıyorum, Anthony'yle Jane nasıl o denli sevgi dolu ve medeni bir hayat yaşıyorlar da biz... <sup class="calibre6">11</sup></span></p>

  <p class="calibre1"><span class="calibre2">"Ah, boşver Anthony'yle Jane'i." Ama Dan sözlerine devam ettiğinde sesi daha düz çıkıyordu. "Biri bir ilişki yaşıyorsa o sensin. Anthony ve Jane'le."</span></p>

  <p class="calibre1"><span class="calibre2">"Teşekkür ederim."</span></p>

  <p class="calibre1"><span class="calibre2">"E, bu doğru. Madem bir öğretim üyesiyle evlenmek ve fildişi kulelerde yaşamak istiyordun, o halde ne demeye..."</span></p>

  <p class="calibre1"><span class="calibre2">"Çünkü o zamanlar farklıydın."</span></p>

  <p class="calibre1"><span class="calibre2">"Sen de öyle <sup class="calibre6">11</sup></span></p>

  <p class="calibre1"><span class="calibre2">"Sen başlattın.”</span></p>

  <p class="calibre1"><span class="calibre2">Kavga böylece devam edip gözyaşlarıyla vebirgrup yeni kararla son buldu. Ama hiç kararlılık yoktu. Nell arkadaşını aradı ve düzeltmeleri okumaya başladı yeniden ama sonra bundan sıkıldı. Öncelikle bunu dışarıda yaptı, sonra ev aramakla geçen kısa bir dönemimiz oldu, fiyatların yükselmeye başladığını öğrenecek kadar aradık ve ikimiz de baktığımız evlerden aslında hoşlandığımız konusunda hiç emin olamadık. Nell bir kez daha bütün kalbiyle şehir dışında (öncelikli hale geldi bu) bir yer istiyordu. Bazı zamanlar morali bozukken yolunda gitmeyen her şey için Londra'yı suçladı.</span></p>

  <p class="calibre1"><span class="calibre2">Belki de en büyük ironi, bu olayın Andrea ve beni sonunda gerçekleşen şeye büyük adımlarla daha da yaklaştırmasıydı. Lanet Vladislav'ın yaptıklarıyla ilgili Andrea'yı uyarmak zorunda olduğumu hissettim ama her nedense büroda öyle bir tavır takınamadım. Birkaç gün beklemem gerekliydi ama sonra da Nell'le Caro hafta sonu için Wytham'a indiler ve Nell Çarşamba'ya kadarkalmaya karar verdi. Daha doğrusu yeni kararları uygulamaya çalışırken kalmak istemedi ama ben onu kalmaya ikna ettim. Böylece, bir akşam Andrea'yı yemeğe çıkarıp ona söylemem gereken çok zor bir şeyin olduğunu söyledim. Galiba tahmin etmişti ama öğrendiğinde şaşırdı, çok özür dileyerek açıklamak için Nell'le buluşmak istedi ama Nell, bana o anda yaptığım şeyi yapmayacağıma dair söz verdirtmişti. Andrea büyük bir hızla "Polonya ineği'nden", "zavallı kadın'lığa" terfi etmişti.</span></p>

  <p class="calibre1"><span class="calibre2">Sonunda, gittiğimiz Çin lokantasında Andrea'nın evlilik hikâyesinin tamamını dinledim. Andrea savaş sırasında Hava Kuvvetleri'nde destek birimindeymiş, görevlendirilip aleni şekilde çalışmasına Polca bilmesi sebep olmuş. Vladislav'ı çok beğenmiş, hiç vakit kaybetmeden onunla evlenmiş. Vladislav'ın belli başlı istikrarsızlıkları,- uçakları acelece havalandırmanın, uçuşların, kokpitin altındaki gamalı haç işaretlerinin yol açtığı stres oldukça doğal görünüyormuş. Ama barış ve Stalin'le yapılan anlaşma, onu İngiliz karşıtı yapmıştı başarısızlığının onu ticari bir havayolunda pilot olarak çalışmak zornnda bırakması gibi. O dönemde de çok içiyordu. Andrea Polonyalılıkla, Katoliklik meselesine ve yabancı ülkede sürgün olma meselesine katlanmıştı. Aynı zamanda çocuğu olamayacağını da öğrenmişti. Tüm bunlar onun (annesi dışında) Polonyalılara özgü olan, her şeyi hazin bir şekilde küçümsemesine ve evlendiği yaramaz erkek hakkında suçluluğunun devam etmesine yol açmıştı. Bu dönemde edindiği kişiliği onun hayatını kurtarmıştı ya da her nasılsa aklını korumuştu. Daha o anda bazen büroda iyiliğe inanmayan birinin maskesine büründüğü izlenimini vermesinden çok daha derin bir umutsuzluk sezdim. Andrea kendini ümitsizce bir kapana kısılmış gibi hissediyordu. Aslında o hem Nell hem de Dan'di: Kendisini tamamen tatmin etmeyen bir yaşam sürmesiyle Nell'di, Nell tarafından kandırılarak yanlış bir evliliğe sürüklendiği duygusunu taşımasıyla Dan'di. Andrea evliliğinin bitmesinden sonra birkaç ilişki yaşadığını söylemişti amabanaişin içinde hep "başka bir kadın" varmış gibi geldi. Bir yıl önce Tony'yle böyle gizli bir ilişkisi olmuştu (Bunu öğrenmek beni şaşırtmıştı. Bunun varlığına değil, bunu fark etmemiş olmama şaşırmıştım.) Tony evliydi, bir ailesi vardı, bu ilişki büyük bir gizlilik içinde yürütülmüş olmalıydı. Bizim işimizdekilerin hepsi hain, dedi Andrea, en iyisi bile.</span></p>

  <p class="calibre1"><span class="calibre2">Andrea'yı kendisi hakkında çok tarafsız, duygusuz ya da fiziksel açıdan cinsel çekiciliği olmayan biri gibi göstermemem gerekir. Andrea, Fransızların</span> <span class="calibre3">une belle laide</span> <span class="calibre2">dedikleri kişiydi, sizi çekiciliğiyle yavaş yavaş etkileyen biri. Beden yanıltıcıydı, özellikle yapımcıların kahvelerini yapmaları, gözleriyle egolarını okşamaları için yanlarında iş verdikleri yirmi yaşındaki kızlarda. Ama Andrea'nın yüzü aslında çarpıcıydı, gözleri ise olağanüstü, kesinlikle şimdiye kadar yakından gördüğüm en güzel gözler. Bu, Andrea'ya biraz üstünlük sağlıyordu çünkü gözler en çok bakılmak istenecek şeylerdi. Mesafeli durmanın kolay olduğu bir kadın değildi, onda kendi çapında maksatlı bir</span> <span class="calibre3">jemme Jatale</span> <span class="calibre2">vardı. Belki bu, daha güzel kadınların kullanabildiği fiziksel cazibe eksikliğini tamamen telafi ediyordu. Andrea, çoğu erkeğin onunla ilk tanıştığında fark ettiklerinden daha çekici olduğunu kesinlikle biliyordu. Sonra benden daha büyük olması yüzünden belki de ruhunda belli belirsiz -yalnızca gerçek anlamında değil-- bir anaçlık vardı... Bilemiyorum.</span></p>

  <p class="calibre1"><span class="calibre2">O akşam onun anlattıklarına karşılık, ben de birazcık kendi evliliğimden bahsettim. Bubir sızlanma değildi, hatta gizlice kendime yaptığımdan daha fazla Andrea'ya karşı Nell'in tavrını haklı buldum. Galiba, görünüşe bakılırsa, o akşam meslektaşların ve iyi arkadaşların ilişkisinden gayrı herhangi bir ilişkinin imkânsızlığı teyit edilmiş gibi görünüyordu. Andrea'yı eve götürdüğümde yanağından öptüm ve elini sıktım sonra da taksiye binip gittim. O sırada onunla yatmayı hayal edebilirdim ama önceki iki sadakatsizliğimdeki gibi değil. Ne Andrea'nın mizacı ne de iş ilişkimiz kısa süreli bir cinsel ilişkiye izin verebilirdi.</span></p>

  <p class="calibre1"><span class="calibre2">1962'de Andrea intihar ettiğinde buna haftalarca üzüldüm. O dönemde birkaç yıldırAndrea'yı görmüyordum ve bunun neden dış koşulların sağladığı haktan ziyade büyük bir kayıp ve suçluluk anlamına</span></p>

  <p class="calibre1"><span class="calibre2">* Hoş bir kadın. (y.h.n.)</span></p>

  <p class="calibre1"><span class="calibre2">** Ölümcül kadın. (y.h.n.) geldiğini kavramam biraz zaman aldı. Şartların zorlaması yerine birlikte geçirdiğimiz son iki yıl evlilikle ya da yaşam tarzlarımızı karşılıklı olarak altüst etmeyi reddetmekle son bulsaydı eğer, Andrea asla kendine kıy-mayacaktı duygusu değildi bu. O sırada Andrea'yı ve doğasındaki dep-resif yönü çok iyi biliyordum. Bu, Andrea'nın özel yaşamımızla, mesleğimizle, yaşımızla ilgili son sözü kendimizin söyleyeceğini gösterdiğine ilişkin bir duygusuydu daha ziyade. Tanrı aslında hüsrana uğramış, paranoyak bir yabancıydı ve bizler yaşamımızı Bayswater Yolu'nda sarhoş kafayla yol alarak ziyan eden şu kılıksız Polonyalı gaziler kulübünün üyeleriydik. Vladislav'la yüz yüze hiç gelmedim ama Andrea öldüğünden beri büyük yanılsamanın perde arkasında onu görüyorum.</span></p>

  <p class="calibre1"><span class="calibre2">Vagondaki insanlar kımıldayıp yer değiştirmeye başladı. Sokak lambalarının karanlık, donuk bir şekilde suya yansımalarını görüyordum. Dikkatli bir şekilde koruduğumuz İngiliz sessizliğiyle bütün şehirler içinde en İngiliz olan şehire girdik. Oxford Ana, Venüs-Minerva, üç perili, yüz dilli Shakespeare'in Verona'sı ve her öğrencinin Elsinore'u çünkü küf bağlamaya başladı. Bir kent değil, bir ensest.</span></p>

  <p class="calibre1"><span class="calibre3">RECONTRE</span></p>

  <p class="calibre1"></p>

  <p class="calibre1"><span class="calibre2">Kalabalığın içinde ayakta dikilip bilet engelinden geçmeye çalışırken Jane'i hemen tanıdım. El salladım, Jane ise karşılık olarak hafifçe elini kaldırdı sanki on altı yıldır değil de sadece birkaç gündür birbirimizi görmemiş gibiydik. Yakası ve cepleri kürklü, uzun deri pal-tolu bu kırk beşlik kadının şapkası ve çantası yoktu, elleri ceplerinde, yüzü çok daha yaşlı gösteriyordu ama o eski farklı halinden bir şeyi, onu etrafındaki herkesten farklı yapan havası hâlâ vardı. Hiç tanımadığım ve gözüme ilişen bir yabancı olsa dahi ona dönüp ikinci kez bakardım. Önümdeki oldukça yaşlı bir yolcu geçerken onunla konuştu. Jane'in gülümsediğini gördüm. Birkaç dakika karşılıklı bir şeyler konuştular. Şu deri paltonun belli belirsiz bir havası, bir tarzı vardı. Jane'in saçlarına aklar düşmüş gibi görünmüyordu, saçlarını boyamış olmalıydı</span></p>

  <p class="calibre1"><span class="calibre2">* Fr. Buluşma. (ç.n.)</span></p>

  <p class="calibre1"><span class="calibre2">ama rengi, hatırladığımdan daha açık, daha kumral bir tondaydı; saçları oldukça uzundu ve gümüş bir tokayla arkada hafifçe toplamıştı. Hafızamda Geştaltı'nın bir parçası olan İspanyol havasına bürünmüş olarak kalmıştı biraz. Diğer tüm yönleriyle fazlasıyla kendi şehrinde, üniversitede bir öğretim üyesinin şık karısı gibi görünüyordu.</span></p>

  <p class="calibre1"><span class="calibre2">Bilet denetçisine ulaştığımda Jane hâlâ öbür yolcuyla konuşuyordu. Ama o anda müsaade istedi, adam da yürüdü gitti. Jane kımıldamadan durup onun yanına yaklaşırken çok hafifçe gülümsüyordu sadece. Son anda gözlerini yere çevirdi. İkimizin de ne yapacağını bilemiyormuş gibi davrandığı tuhaf bir andı. Jane'in elleri hâlâ ceplerindeydi. Sonra iki elini de cebinden çıkarıp bana uzattı.</span></p>

  <p class="calibre1"><span class="calibre2">"Repliğimi unuttum."</span></p>

  <p class="calibre1"><span class="calibre2">Uzatılan elleri sıktım, sonra oldukça sakar bir şekilde öne doğru eğilip yanağını öptüm.</span></p>

  <p class="calibre1"><span class="calibre2">"Repliğe gerek yok<sup class="calibre6">11</sup></span></p>

  <p class="calibre1"><span class="calibre2">O sırada Jane eski bir ironi imasıyla mı, yoksa soruyla mı olduğunu bilemediğim bir şekilde gözlerimin içine baktı.</span></p>

  <p class="calibre1"><span class="calibre2">"Değişmemişsin."</span></p>

  <p class="calibre1"><span class="calibre2">"Sen de öyle. Harika görünüyorsun "</span></p>

  <p class="calibre1"><span class="calibre2">"Fiilin kipi yanlış."</span></p>

  <p class="calibre1"><span class="calibre2">Yakından bakınca Jane yaşını gösteriyordu. Yüzünde yaşın verdiği çizgiler olduğu kadar, yorgunluk çizgileri de vardı. Makyaj yapmamıştı. Gizli bir korku da sezdim. Jane benim kim olduğum konusunda çok kararsızdı. İkimiz de iki yabancının resmiyetle gülümsedikleri şekilde gülümsedik.</span></p>

  <p class="calibre1"><span class="calibre2">"Araba dışarıda."</span></p>

  <p class="calibre1"><span class="calibre2">"Güzel."</span></p>

  <p class="calibre1"><span class="calibre2">Jane dönüp gecenin içine doğru yolu gösterdi.</span></p>

  <p class="calibre1"><span class="calibre2">"Ben... biz öyle minnettarız ki Dan, ben ..."</span></p>

  <p class="calibre1"><span class="calibre2">"Zaten gelmem lazımdı. Gerçekten."</span></p>

  <p class="calibre1"><span class="calibre2">Jane ıslak kaldırıma bakıp isteksizce kabullenerek başını eğdi. Jane'in arabayı park etmiş olduğu yere kadar yürüdük. Arabanın üzerinden bana doğru baktı.</span></p>

  <p class="calibre1"><span class="calibre2">"Onu bu akşam görmeye katlanabilir misin?''</span></p>

  <p class="calibre1"><span class="calibre2">"Tabii ki."</span></p>

  <p class="calibre1"><span class="calibre2">"Önce bir içki içmek isteyebilirsin diye düşünmüştüm. Randolph'da mola verebiliriz."</span></p>

  <p class="calibre1"><span class="calibre2">"Harika, sonra da ben seni akşam yemeğine çıkaracağım."</span></p>

  <p class="calibre1"><span class="calibre2">"Evde yapacak işlerim var.</span> <span class="calibre3">Au pair</span> <span class="calibre2">...<sup class="calibre6">11</sup></span></p>

  <p class="calibre1"><span class="calibre2">* Yurtdışında bir ailenin yanında ücretsiz kalıp çocuk bakımı, ev işleri gibi konularda aile</span></p>

  <p class="calibre1"><span class="calibre2">174</span></p>

  <p class="calibre1"><span class="calibre2">"Israr ediyorum."</span></p>

  <p class="calibre1"><span class="calibre2">Yine iradelerin küçük bir çarpışması oldu ve Jane bunu omuz silkip taviz vererek çözümledi.</span></p>

  <p class="calibre1"><span class="calibre2">Randolph'a yaptığımız kısa yolculukta Jane bana tarafsız ve neredeyse kayıtsız bir şekilde Anthony'nin sağlık durumundan bahsetti. Önce midede başlayan kanser yayılmış, palyatif ameliyat başarısız olmuştu. Anthony, ilk tahminlerin ötesinde hâlâ yaşıyordu. Çocukları, diğer akrabalar ve Caro hakkındaki havadisleri paylaştık. Barney hakkında ise bir şey söylemedim. Bu geleneksel konuşmalar sırasında üzüntüden ziyade çok gizli bir mutluluğun farkına vardım: Unutulan her şeyle beraber (Oxford'u da on altı yıldır görmemiştim) yine de unutulmayan sokaklarla binalar, arabayı süren yanımdaki kadın ama bundan çok daha derin bir şey, zamanın, kişisel tarihlerin tuhaf bir şekilde tersine dönüşü ve bir zamanlar bunları atlattığın için mutlu olduğun anlar. Belki de ölümün var olması bunu sağlıyordur. Yitik değerler tekrar anlam kazanıyor, hayatta kalmak her sıradan, uzlaşılmış günün gizlemeyi başardığı asıl şans haline geliyor.</span></p>

  <p class="calibre1"><span class="calibre2">Randolph'a vardığımızda bir masa bulduk. Jane, Rus paltosuna benzeyen paltosunu çıkardı. Pantolon takım, krem rengi sade bir gömlek giymiş, boynuna altın taklidi olan koyu kahve, ortasında akik taşı olan bir kolye takmıştı. Jane hatırladığımdan daha uzun boylu ve ince görünüyordu, belki de giysilerden dolayı öyleydi. Ona bir Campari, kendime de büyük bir Scotch ısmarladım. Garson daha kısa konuşmamı bitirmeden arkasını dönüp gitmişti.</span></p>

  <p class="calibre1"><span class="calibre2">"Yıllardır pek çok kez bugünün hayalini kuruyordum, Jane. Ama pek bu şekilde değildi." Jane masaya baktı. "Hepsi benim hatamdı. Bunu devre dışı bırakmak istiyorum sadece."</span></p>

  <p class="calibre1"><span class="calibre2">Jane, "Bütün hatalarımızı" diye mırıldandı. Sonra, "Bu Anthony'yle benim hâlâ mutabık olduğumuz birkaç inanç maddesinden biri."</span></p>

  <p class="calibre1"><span class="calibre2">"Artık Katolik değil misin?"</span></p>

  <p class="calibre1"><span class="calibre2">Gülümsemesi daha doğaldı. "Bu uzun zaman önceydi, değil mi?"</span></p>

  <p class="calibre1"><span class="calibre2">"Geçen geceyi Caro'nun ağzını arayarak geçirdim."</span></p>

  <p class="calibre1"><span class="calibre2">Jane hâlâ gülümsüyordu amayine yere baktı.</span></p>

  <p class="calibre1"><span class="calibre2">"Yıllar önce inançlarımdan vazgeçtim maalesef."</span></p>

  <p class="calibre1"><span class="calibre2">"Anthony vazgeçmedi mi?"</span></p>

  <p class="calibre1"><span class="calibre2">"Cenaze törenine hazırlanıyor. İnsanların bu günlerde 'Hastalar için Dinsel Tören' dedikleri şey sanırım." Jane şu belirsizliğin tuhaf olduğunu fark etmiş olmalıydı. "Kendini beğenmişler yine de onu ziyarete geliyorlar" dedikten sonra, "Burası yıllardır iletişim kurulamayan</span></p>

  <p class="calibre1"><span class="calibre2">bireylerine yardım eden ve bu esnada yabancı dil eğitimi alan kişi. (y.h.n.)</span></p>

  <p class="calibre1"><span class="calibre2">şu alanlardan biri haline geldi. insanların, her iyi evliliğin gereksinim duyduğunu söyledikleri yer" diye ekledi.</span></p>

  <p class="calibre1"><span class="calibre2">Garson içkilerimizle geldi. "insanlar" sözcüğünden iki kez söz edilmesi dikkatimi çekti ve birkaç dakikalığına şu kıskanılan evliliklerin kusursuz olması gerektiği yanılsamasını kafamdan attım.</span></p>

  <p class="calibre1"><span class="calibre2">"Peki, çocuklar?"</span></p>

  <p class="calibre1"><span class="calibre2">"Tanrıtanımaz annelerine çektiler."</span></p>

  <p class="calibre1"><span class="calibre2">"Farkında değildim."</span></p>

  <p class="calibre1"><span class="calibre2">Jane, Campari'sini yudumladı. Şerefe kadeh kaldırıp kaldırmayacağını görmek için bekledim. Ama Jane'de gerçek duygularını böylesine açık edecek bayat da olsa bariz bir ipucu yakalayamadım. Jane beni şaşırtmaya başladı, belki de pek çok eski fikirle gelmiş olduğum ya da Caro'nun Jane hakkındaki görüşlerini yanlış okumuş olduğum için böyleydi. Bir yandan daha enerjik bir olgunluk beklemiş, öte yandan da daha büyük bir sıcaklık hayal etmiştim. Jane'le hep bütünleştirdiğim şu belli belirsiz gülümsemeyle birlikte eski canlılığı da yok olmuş gibi görünüyordu. En sıradan buluşmalarımızda bile her zaman yaydığı şu sessiz elektrik, huzursuzluk, şiirsellik; kalabalık bir caddenin karşısından aceleyle el sallamasıyla, bir partide diğer başlar arasında bir tebessümle aklımda yer etmişti. Hissetmeye başladığım şey, derin bir ihtiyatlılıktı ve bunun içinde ne saklı olduğunu bilmiyordum.</span></p>

  <p class="calibre1"><span class="calibre2">"inanç böyle çarpıyorsa sanırım gerçek olmalı."</span></p>

  <p class="calibre1"><span class="calibre2">"Anthony, çelişkili olaylara göre kesinliği kıyas götürmez olaylar konusunda hep daha başarılı olmuştur" dedi, bir süre sonra "ya da gerçeklerden" diye ekledi Jane.</span></p>

  <p class="calibre1"><span class="calibre2">"Nihai saçmalık mı?"</span></p>

  <p class="calibre1"><span class="calibre2">"Onun gibi bir şey." Jane daha konuşkan olmak için çaba sarf ediyordu. "Bu konuda marazi düşünceleri yoktu. Doğrusu cesur aslında. Oldukça felsefi gerçekten. Bir felsefeci olarak. Ama bu artık ona herhangi bir şeyden çok daha yakın. Gerçek diyaloglar tamamen bununla ilgili." Jane hafifçe yüzünü buruşturdu. "Ebedi gerçekler vesaire."</span></p>

  <p class="calibre1"><span class="calibre2">"Bu anlaşılabilir bir şey mi?"</span></p>

  <p class="calibre1"><span class="calibre2">"Galiba.</span> <span class="calibre3">Chacun</span> <span class="calibre2">a sa</span> <span class="calibre3">mort.</span> <span class="calibre2">"</span></p>

  <p class="calibre1"><span class="calibre2">"Bunu o mu söyledi yoksa sen mi söylüyorsun?"</span></p>

  <p class="calibre1"><span class="calibre2">Jane sahte bir tavırla sırıttı. "Oxfordlu olarak ölecek. Bütün ironiler yerli yerinde."</span></p>

  <p class="calibre1"><span class="calibre2">Jane'in sırıtışını inceledim.</span></p>

  <p class="calibre1"><span class="calibre2">"Tahminimce bir tek cesur davranan o değil."</span></p>

  <p class="calibre1"><span class="calibre2">Jane omuz silkti. "Nell benim bütün bu mesele hakkında çok sert olduğumu düşünüyor." Yine profilden Jane'in yüzünü ve bir ecnebinin anlayabileceği sözcükleri arayışını seyrettim. "Nell şu geçen yıllar süresince oldukça iğrenç bir şekilde gelenekselleşip "Daily Telegraph"vari oldu."</span></p>

  <p class="calibre1"><span class="calibre2">"Ben de Caro'dan öyle duydum."</span></p>

  <p class="calibre1"><span class="calibre2">"Ülkenin dayanağı. Sanırım Andrew'yu hafife almışız."</span></p>

  <p class="calibre1"><span class="calibre2">"Hiç de göründüğü kadar salak değildi."</span></p>

  <p class="calibre1"><span class="calibre2">"Eskiden de bunu söylediğini hatırlıyorum."</span></p>

  <p class="calibre1"><span class="calibre2">"Nell onunla mutlu mu?"</span></p>

  <p class="calibre1"><span class="calibre2">Yine gelişigüzel bir gülümseme böyle şeyler sorun değilmiş gibi. "Sanırım, elinden geldiğince onun doğasında olan bu."</span></p>

  <p class="calibre1"><span class="calibre2">"Sevindim."</span></p>

  <p class="calibre1"><span class="calibre2">Ama gözlerimi kaçırmaya devam ettim. İkimiz de odada karşımızda oturan bir grup öğrenciyi seyrediyorduk. Onlar 1940'ların sonlarında, bizim züppeliklerimizin aslında çok önemsiz görünmesine sebep oluyorlardı. Jane'le gittikçe daha çok geçmişe gidiyordum. Jane'in gelecekle bağlantısı öylesine kesikti ki burada olmamın onun seçimi olmadığını o söylemeden benim anlamamı istiyor gibiydi. Az önce Nell'i suçladığı geleneksellikten biraz daha fazlasını gösterebilirdim. Aramızda duran her şeye bir köprü daha kurma girişiminde bulundum.</span></p>

  <p class="calibre1"><span class="calibre2">"Anthony benden ne istiyor, Jane?"</span></p>

  <p class="calibre1"><span class="calibre2">"Sadece geçmişi biraz yeniden yazmanı."</span></p>

  <p class="calibre1"><span class="calibre2">"Bu ne anlama geliyor?"</span></p>

  <p class="calibre1"><span class="calibre2">Jane durakladı.</span></p>

  <p class="calibre1"><span class="calibre2">"Seninle ilgili konuşmadık, Dan ya da geçmişle ilgili. Artık yıllar geçti. Onun seni görmeyi gerçekten çok istediğini biliyorum ama aslında o sebebini lütfetmedi." Jane daha hızlı konuşarak devam etti: "Oldukça medeni insanlarla beraber olmadaki sorun, insanda hiç medeni olmayan gerçekleri gizleme tekniklerinin olmasıdır. Aslında seni buna zorlamaya hakkımızın olmadığını ileri sürmeye kalkıştığımda Anthony'nin çok üzüldüğünü biliyorum sadece." Jane, "Bu en azından gerçekti" diye ekledi.</span></p>

  <p class="calibre1"><span class="calibre2">"O halde ben onun tarafındayım. Senin de onun tarafında olduğunu sanıyordum."</span></p>

  <p class="calibre1"><span class="calibre2">"Bütün bunlar geldiğine çok minnettar olmadığım anlamına gelmiyor." Bir an gözlerimiz buluştu, neredeyse o eski gözler; bir samimiyet, kendini alaya alma. "Şu anda herhangi bir şeyde pek umut ve sebep görecek havada değilim. Aldırmaman gerekir."</span></p>

  <p class="calibre1"><span class="calibre2">Bu, ne yaptığıma emin olmamı sağladı. Gittikçe tuhaflaşıyordu, önceki akrabalık statümüz artık o denli tersyüz olmuştu ki bunun işaretleri her cümle ve jestte gösterilmeliydi. Ben artık onun gibi tersine kürek çeken biri için fazla zamanı olamayacak kadar önemli ve ünlüydüm. Jane bunu kastediyor gibiydi.</span></p>

  <p class="calibre1"><span class="calibre2">"Başka bir şey hissetseydin bu bir mucize olurdu."</span></p>

  <p class="calibre1"><span class="calibre2">"Belki." Jane'in gülümsemesi çok yapaydı ve saçma bir şekilde başka bir özre geçti. "Unutmadan, Nell telefonda söylediği şey için üzgün olduğunu söylememi rica etti. Arkadaşınla ilgili, o ..."</span></p>

  <p class="calibre1"><span class="calibre2">"Zokayı yuttum."</span></p>

  <p class="calibre1"><span class="calibre2">"Onun filmlerinden birini izledim sadece. Çok iyi olduğunu düşündüm."</span></p>

  <p class="calibre1"><span class="calibre2">"Benim gibi insanlardan uzak durursa şayet mesleğinde ilerleyebilir.”</span></p>

  <p class="calibre1"><span class="calibre2">"Herhalde bu konuda görüşleri vardır?"</span></p>

  <p class="calibre1"><span class="calibre2">Karşıdaki öğrencilere göz attım.</span></p>

  <p class="calibre1"><span class="calibre2">"O oraya ait, Jane. Ben yanlış kişiyim."</span></p>

  <p class="calibre1"><span class="calibre2">"Seninle evlenmek istiyor mu?"</span></p>

  <p class="calibre1"><span class="calibre2">Başımı iki yana salladım. "Ben sadece ona ilk Hollywood deneyiminde refakat ediyorum kaçınılmazı ertelemeye çalışarak."</span></p>

  <p class="calibre1"><span class="calibre2">"Nedir o?"</span></p>

  <p class="calibre1"><span class="calibre2">"Onun buna inanması."</span></p>

  <p class="calibre1"><span class="calibre2">Jane başını öne eğerek gülümsedi ama bu tepkide biraz fazla geleneksel nezaket, aklının başka bir yerde olduğu izlenimi vardı. Gizlice s&lt;;ıatine göz attığını gördüm.</span></p>

  <p class="calibre1"><span class="calibre2">"Gitsek mi?"</span></p>

  <p class="calibre1"><span class="calibre2">"Anthony şu ana kadar sözde akşam yemeğini yemiş olacak."</span></p>

  <p class="calibre1"><span class="calibre2">"Peki, bizim yemek? Bugünlerde nerelerde yemek yeniyor?"</span></p>

  <p class="calibre1"><span class="calibre2">Bu konu üzerine oldukça kısa bir tartışma yaptık, Nell son ziyaretinde Compton'dan bir çift sülün getirmişti ama Jane'e kabul ettirdim ve dışarı çıkarken yolda Jane, aıı pair kıza haber vermek için telefon ederken ben de Jane'in tavsiye ettiği İtalyan lokantasında bize bir masa ayırttım. Randolph'da kalmasa mıydım? Ama kararlı olma sırası Jane'deydi. Hastaneye gitmek için yola çıktık.</span></p>

  <p class="calibre1"><span class="calibre2">Bu sefer bir kamera kalemden daha iyisini yapabilirdi, gözlerdeki sorular, kaçırılan bakışlar, iki taraf için de gizli kuşkular, mahcubiyet. Ben hâlâ Anthony ve hayat görüşlerinin izini taşıyan dişi öfkeyi koruyordum ama bu özgün bir şahsiyetin, bir bağımsızlığın orta yaşlı, acınası değişik bir biçimi artık kayıtsızlığa dönüp bunun yerini almış gibi görünüyordu. Jane de Caro'dan beklemiş olduğum şeye uyamazdı, bir sebepten dolayı bana bu yüz gösterilmiyordu.</span></p>

  <p class="calibre1"><span class="calibre2">Jane'i bir iletişim sistemi boyunca yeniden keşfetmem gerektiğini biliyordum. Çok gizli şekilde sinsi olunabilir ve derin narsisizm gizlenebilirdi. Aynı zamanda. kurnazca sansür edilebilirdi. İstenildiğinde tüm koşullu kurtuluşlar ve yarı yarıya bitmiş cümlelerle, sürekli dilsizliğe geçişe hazır olmasıyla orta sınıf İngiltere'sinin geri kalanının yavan geleneksel normlarından hiç kimse çok uzak kalamaz. Oldukça uzun bir süre sürgünde yaşamıştım, tek "sınav"ın belli bir bağlamda kişinin hüner derecesinin olduğu bir dünya ve özellikle tüm akademi dışı uyumlar için ideal, soyut -çoğu kez de absürd— kişisel gerçek ve davranış düşünceleriyle yaşayan bu küçük toplumdan beklenmeyecek kadar uzun bir zaman boyunca.</span></p>

  <p class="calibre1"><span class="calibre2">Bunun yanı sıra görünürdeki itaatin ardında, aydın kesiminin köylülere sözde alçakgönüllülük gösterdikleri şekilde, onların cehaletlerine alışmak için her türden görgülü uyumu sergilemeye gizliden tenezzül etmek zorunda hissetmiştim kendimi. Bu yaşadığım görgüsüz dış dünyanın korkusuyla gelmek zorundaymış gibi hissettirmişti. En azından Jane, gerçekten hissettiği şeyi, benim anlaşılamayacak kadar ikinci sınıf bir dünyanın, ikinci sınıf fikirleriyle fazlasıyla kirlenmiş ve körelmiş olduğumu daha açık söylememesinin bir sebebi olduğunu hissettirmişti. Bu, artık benim tüm dilbilimsel ve fazla titiz bir etikle fildişi kulenin epey dışında, dünyanın kaç bucak olduğunu bilen biri olmam korkusuyla bir arada var olabilirdi. Dışarıda yemek yemek üzerine ya da bununla simgeleştirilen küçük tartışmamız. Ne olduğumun biraz farkına varılmasını istiyordum. Jane de buna rıza gösterdi ama aptalcaydı. Jane adını söyler söylemez İtalyan lokantasına itiraz etmişti, orası "çok feci pahalıydı"; paranın hayatımızda bir sorun olduğunu söylemek ister gibi, öğrenciliğimiz hiç bitmemeliydi sanki.</span></p>

  <p class="calibre1"><span class="calibre2">Sisli sokaklardan arabayla geçerken çok şaşırıp hüsrana uğradım ve giderek sinirlerim gerildi. Yanımdaki kadının benden ne denli uzak olduğunu bildiğimden ve kocasının daha bile uzak olacağını tahmin ettiğimden olmuştu bu. Bir kez daha fiziksel olarak uzakta, Los Angeles'ta olan kıza derin ve ani bir özlem duydum. Onu gerçeklikten iyi bir edime daha yeni yükseltmiştim. Bu bedeni yüzünden değil, açıksözlülüğü, sadeliği, mevcudiyeti yüzündendi. Film, şimdiki zamanı anlatması dışında her şeyi dışarıda bırakıyor; uzaklara, geçmişe ve geleceğe göz atmaya izin vermiyor, o nedenle de en güvenlisi düşler. İşte bu yüzden film için zamanımın çoğunu ve hünerimi harcamıştım.</span></p>

  <p class="calibre1"><a id="bookmark1"></a><a href="#footnote1">1</a></p>

  <p class="calibre1"><span class="calibre2">Davetsiz Misafir. (ç.n.)</span></p>
</body>
</html>
