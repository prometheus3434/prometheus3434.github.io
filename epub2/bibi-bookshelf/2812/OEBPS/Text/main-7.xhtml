<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1"><span class="calibre2">"Sadece babam vardı."</span></p>

  <p class="calibre1"><span class="calibre2">"Unutmuşum.<sup class="calibre6">11</sup></span></p>

  <p class="calibre1"><span class="calibre2">"Ancak çok belirsiz bir şekilde babamı anlamaya başlıyorum."</span></p>

  <p class="calibre1"><span class="calibre2">"Sanırım onları anlamak her şeyi çok sıkıcı hale getirirdi."</span></p>

  <p class="calibre1"><span class="calibre2">"Ben daha ziyade bunun genel olarak hayata uygulanabileceğinden kuşkulanıyorum."</span></p>

  <p class="calibre1"><span class="calibre2">Roz tebessüm etti, kariyer sahibi mutlu kız bunu onaylıyordu.</span></p>

  <p class="calibre1"><span class="calibre2">Üç saat sonra Dan diğer haberlerle birlikte Roz'un selamlarını Caro'ya iletti. Başlangıçta Caro, olan şey yüzünden suçlanacak olan kişi kısmen kendisiymiş gibi göze batacak kadar çok endişeliydi. Bunun yanında Dan'in Jane'i nasıl "bulduğu" konusunda her şeyi öğrenmek isterken intiharla ilgili Dan'in beklediği kadar meraklı değildi. Annesinin nasıl olduğunu da sordu. Bahçedeki konuşma ve Compton davetini hakkıyla nakletti. Bütün bunlar Caro'nun Dan'i arabayla Maida Vale'den geçerek kuzeye, dairesini göstermeye götürürken oluyordu. O gün Dan'in konuşmalarının çoğu hem gerçek hem de mecazi anlamıyla idare etmeye yönelikmiş gibi görünüyordu. Kendi havadisleriyle fazlasıyla meşgul olan Dan, kızının bir şeyler gizlediğini fark etmekte gecikti. Ama Compton onları şimdiye kadar sakınmış oldukları şeye götürdü.</span></p>

  <p class="calibre1"><span class="calibre2">"Baba, bana dırdır etmek zorunda değilsin. Anneme söylemem gerektiğini biliyorum <sup class="calibre6">11</sup></span></p>

  <p class="calibre1"><span class="calibre2">"Ne kadar geciktirirsen..."</span></p>

  <p class="calibre1"><span class="calibre2">"Bu tam ... "</span></p>

  <p class="calibre1"><span class="calibre2">"Tam ne?”</span></p>

  <p class="calibre1"><span class="calibre2">"Bunu telefonda konuşarak halletmeye katlanamam. Annem araya girip tek kelime ettirmez bana nasılsa. Söylediklerimi pek dinlemiyor. Compton'daki son felaketler hep böyle oldu."</span></p>

  <p class="calibre1"><span class="calibre2">"Anneler kızlarını kıskanırlar. Kendilerini terk edilmiş hissederler. Bu çok alışılmış bir şey."</span></p>

  <p class="calibre1"><span class="calibre2">Caro bir an bir şey söylemedi.</span></p>

  <p class="calibre1"><span class="calibre2">"Onlar hep böyle miydiler? Annemle Jane teyzem?''</span></p>

  <p class="calibre1"><span class="calibre2">"Nasıl öyle miydiler?"</span></p>

  <p class="calibre1"><span class="calibre2">"Çok farklı."</span></p>

  <p class="calibre1"><span class="calibre2">"Aramızda olan şeyle ilgili suçun birazını bana yüklemelisin."</span></p>

  <p class="calibre1"><span class="calibre2">"O, Jane teyzemin fikri."</span></p>

  <p class="calibre1"><span class="calibre2">"İkimiz de onun neler yaşadığını biliyoruz."</span></p>

  <p class="calibre1"><span class="calibre2">"Sen benim neler yaşadığımı bilmiyorsun. Annem Richard'dan gerçekten hoşlanmıştı. Richard tiksindirici bir şekilde emin ellerdeydi. Beni hemen Richard'la evlendiriverirdi" Cara yan yoldan çıkan bir arabanın geçmesi için gereksiz yere sert bir şekilde frene bastı. "Onun ne yapacağını biliyorum. Gözünün önünden ayrılmama izin verdiği için kendisini suçlayacak. Bir de zavallı Andrew var. O anlayacaktır"</span></p>

  <p class="calibre1"><span class="calibre2">"O halde bu senin sorunun değil. Sanırım Andrew elinden gelenin en iyisini yapar”</span></p>

  <p class="calibre1"><span class="calibre2">"Bazen Andrew'nun ona nasıl tahammül ettiğini anlamıyorum."</span></p>

  <p class="calibre1"><span class="calibre2">"Caro."</span></p>

  <p class="calibre1"><span class="calibre2">"Anneme karşı kendimi suçlu hissettiğim ...' <sup class="calibre6">1</sup></span></p>

  <p class="calibre1"><span class="calibre2">"Bunu içinden çıkarıp atmalısın."</span></p>

  <p class="calibre1"><span class="calibre2">"Ve bütün gün kulaklarım yandığı için"</span></p>

  <p class="calibre1"><span class="calibre2">"Bu saçma"</span></p>

  <p class="calibre1"><span class="calibre2">"Sorunlu kız çocuğu."</span></p>

  <p class="calibre1"><span class="calibre2">"Hepimiz sorun çocukların normal çocuklardan çok daha ilginç olduğu konusunda anlaştık."</span></p>

  <p class="calibre1"><span class="calibre2">Dan bunu Caro'yu gülümsetmek için yumuşak bir sesle söylemişti. Ama inşa ettiği ya da beklediği her neyse artık yüzeye çıkmıştı. Caro tebessüm etmedi, arabayı kısa bir süre sessizce sürdü. Dan Caro'ya şöyle bir baktı.</span></p>

  <p class="calibre1"><span class="calibre2">"Ne oldu?"</span></p>

  <p class="calibre1"><span class="calibre2">"Yok bir şey" dedikten bir iki saniye sonra Caro yine konuştu. "Bugün Bernard'a sana anlattığımı söyledim"</span></p>

  <p class="calibre1"><span class="calibre2">"Ve?"    '</span></p>

  <p class="calibre1"><span class="calibre2">"Benden bu konuda, bilirsin işte, üzgün olduğunu söylememi istedi."</span></p>

  <p class="calibre1"><span class="calibre2">"Bu onun için zordu. Bunu anlayabiliyorum."</span></p>

  <p class="calibre1"><span class="calibre2">"Aslında bir gün onunla bir öğle yemeği yemeni istiyor." Bu, Dan'i o kadar çok şaşırttı ki ölümcül şekilde tereddüt etti. "Onun açısından."</span></p>

  <p class="calibre1"><span class="calibre2">"Ben de biliyorum."</span></p>

  <p class="calibre1"><span class="calibre2">Caro duraksadıktan sonra üzerinden atlayacağı engeline doğru harekete geçti.</span></p>

  <p class="calibre1"><span class="calibre2">"İnsanları kendileriyle ilgili yanlış izlenim vermeye zorlamak konusunda çok iyisin."</span></p>

  <p class="calibre1"><span class="calibre2">"Kişisel kötü deneyimler yüzünden mi?''</span></p>

  <p class="calibre1"><span class="calibre2">"İnsanları yönlendiriyorsun."</span></p>

  <p class="calibre1"><span class="calibre2">"Kendileri hakkında yalan söylemek konusunda mı?"</span></p>

  <p class="calibre1"><span class="calibre2">"Mesele de bu işte. Barney yalan söylemiyordu."</span></p>

  <p class="calibre1"><span class="calibre2">"Geneli kastetmiştim."</span></p>

  <p class="calibre1"><span class="calibre2">"Gerçekten ne hissettiğini hiç bilmiyorum."</span></p>

  <p class="calibre1"><span class="calibre2">"Bu durumda bunu basitleştirdiğimi sanıyordum."</span></p>

  <p class="calibre1"><span class="calibre2">"Jane teyzeme bunu söylediğimde, tek söylediği, 'Mutlu musun?' oldu."</span></p>

  <p class="calibre1"><span class="calibre2">"Hayatım, tutarlı değilsin"</span></p>

  <p class="calibre1"><span class="calibre2">"Tutarlı olmadığımı biliyorum <sup class="calibre6">11</sup></span></p>

  <p class="calibre1"><span class="calibre2">Bunu neredeyse öfkeyle söylemişti. Dan bir süre sustu.</span></p>

  <p class="calibre1"><span class="calibre3">"Sen</span> <span class="calibre2">benim onunla buluşmamı istiyor musun?"</span></p>

  <p class="calibre1"><span class="calibre2">"Sorun değil. Sadece bir fikirdi."</span></p>

  <p class="calibre1"><span class="calibre2">Birkaç dakika sonra Dan, Caro'nun önündeki yola bakarken gözlerini kırpıştırdığını gördü. Arabayı yüz metre daha sürmesine ses çıkarmadıktan sonra tekrar ona baktı.</span></p>

  <p class="calibre1"><span class="calibre2">"Arabayı kenara çek. Önümüzde bir alan var."</span></p>

  <p class="calibre1"><span class="calibre2">Caro denileni yapıp arabayı park etti. Motoru kapatmış, asi bir çocuk gibi başı önüne eğik oturuyordu. Caro'nun elini tutup sıktı ve onun da kendi elini sıktığını hissetti.</span></p>

  <p class="calibre1"><span class="calibre2">"Bu çok saçma Caro."</span></p>

  <p class="calibre1"><span class="calibre2">"Biliyorum."</span></p>

  <p class="calibre1"><span class="calibre2">"Annenle ben çok büyük ölçüde birbirimize karşı olan öylesine karmakarışık, dağılmış sevgimiz yüzünden seni aşırı kolluyoruz."</span></p>

  <p class="calibre1"><span class="calibre2">"Bu sadece bıktığım . .."</span></p>

  <p class="calibre1"><span class="calibre2">"Neden bıktın?"</span></p>

  <p class="calibre1"><span class="calibre2">"Birinizi seversem hep ötekinize ihanet ediyormuşum gibime geliyor."</span></p>

  <p class="calibre1"><span class="calibre2">"Bu bizim aptallığımız. Sen de yanlış olan bir şey yok." Dan tekrar Caro'nun elini sıktı. "Bu yüzden mi Jane teyzene daha önce söyleyip de bana söylemedin?" Caro başıyla onayladı. "O halde bir şeyi netleştirelim. Ben onunla olan ilişkini kıskanmıyorum ya da Andrew'yla olan ilişkini. İkisinin de yardımcı olmalarına minnettarlıktan başka bir şey duyamam. Annenle ben bile zamanla daha az saçmalamaya başladık. Annen bugün bana iyi davranmak için can atıyordu."</span></p>

  <p class="calibre1"><span class="calibre2">"Aman Tanrım."</span></p>

  <p class="calibre1"><span class="calibre2">"Sorun değil. Ben senin yerine annenin karşısında utançtan yerin dibine geçtim."</span></p>

  <p class="calibre1"><span class="calibre2">Caro az da olsa gülümsemeyi becerdi, sonra diğer eliyle torpidonun altındaki kâğıt mendil kutusuna uzandı.</span></p>

  <p class="calibre1"><span class="calibre2">"Eğer Bernard'la aranda olan şey seni mutlu ediyorsa, bu konuda tartışmayacağım."</span></p>

  <p class="calibre1"><span class="calibre2">"Bernard sana söylediğime sinirlendi.'<sup class="calibre6">1</sup></span></p>

  <p class="calibre1"><span class="calibre2">"Sinirlenmeye hakkı yok."</span></p>

  <p class="calibre1"><span class="calibre2">"Bana sinirlendi demek istemedim. Aslında sinirlenmedi de biraz utandı galiba."</span></p>

  <p class="calibre1"><span class="calibre2">"Dürüst davrandığın için mi?"</span></p>

  <p class="calibre1"><span class="calibre2">"Çok doğru bir şekilde anlatamadım. Sorun Bernard'ın bunu anlamaması değil, uçaktayken seninle olan şu lanet karşılaşması."</span></p>

  <p class="calibre1"><span class="calibre2">"Daha gösteriş düşkünü birinin çenesini kapalı tutabileceğini öne sürmeseydi bari."</span></p>

  <p class="calibre1"><span class="calibre2">Caro başını iki yana salladı. "Kendisinin yapması gerektiğini düşündüğü bir şeyi ben yaptığım için utandı. Aslında bu yüzden seninle görüşmek istiyor."</span></p>

  <p class="calibre1"><span class="calibre2">Dan hâlâ Caro'nun elini tutuyordu. "Peki, sen benim bunu yapmamı istiyor musun?"</span></p>

  <p class="calibre1"><span class="calibre2">"Anlamsız geldiğini biliyorum.<sup class="calibre6">11</sup> Caro duraksadı. "Baba, o hiç de göründüğü gibi gösteriş budalası değil."</span></p>

  <p class="calibre1"><span class="calibre2">"O halde ona kabul ettiğimi söyle. Gerçekten istiyorsa tabii"</span></p>

  <p class="calibre1"><span class="calibre2">Caro, Dan'in elini sıkıp bir nefes aldı.</span></p>

  <p class="calibre1"><span class="calibre2">"Jane teyzemle sen benimle ilgili ne karara vardınız?"</span></p>

  <p class="calibre1"><span class="calibre2">"Seninle ilgili karara varılamayacağına."</span></p>

  <p class="calibre1"><span class="calibre2">"Kurtuluş yok mu?"</span></p>

  <p class="calibre1"><span class="calibre2">"Bizim müdahalemiz işe yaramayabilir."</span></p>

  <p class="calibre1"><span class="calibre2">"İddiaya girerim bunların hepsi Freud, Marx ya da Tanrı bilir kimdendir."</span></p>

  <p class="calibre1"><span class="calibre2">"Bitince sana söylerim."</span></p>

  <p class="calibre1"><span class="calibre2">"Ben şimdi öğrenmeyi tercih ederim."</span></p>

  <p class="calibre1"><span class="calibre2">"Bu adil değil. Bizim hatalı olduğumuzu tespit edebilirsin."</span></p>

  <p class="calibre1"><span class="calibre2">Caro buna hafiften tebessüm etti yine, gerilese de şimdi yine eyerinin üzerinde.</span></p>

  <p class="calibre1"><span class="calibre2">"Bu birinin sana ihtiyacı varmış gibi gelmesini fark etmek. İlk başta onunla yatmayacaktım. Bunun olağan bir şey olduğunu düşündüm."</span></p>

  <p class="calibre1"><span class="calibre2">"Devam et."</span></p>

  <p class="calibre1"><span class="calibre2">"Demek istediğim sana ailevi olmayan sebeplerden dolayı ihtiyacım var."</span></p>

  <p class="calibre1"><span class="calibre2">"Anlıyorum."</span></p>

  <p class="calibre1"><span class="calibre2">"Ben de bunu düşünüyordum. Hepinizin ne hissedeceğini."</span></p>

  <p class="calibre1"><span class="calibre2">"Bu konuda endişelenmene gerek yok. Bu insan türünden en eski deliliktir. Kendi genlerinin üretimini düşünen anne babalar, her nasılsa kendilerinin olmakta başarısız oldukları kişiler olurlar"</span></p>

  <p class="calibre1"><span class="calibre2">"Bugün kafama dank etti." Caro içini çekti. "Annem gerçekten seni suçlayacak, bunu biliyorsun."</span></p>

  <p class="calibre1"><span class="calibre2">"Bunu yapmasına izin vermeyeceğim Caro. Londra'da çalıştığın iş konusunda bizim aramızda anlaşma sağlandı."</span></p>

  <p class="calibre1"><span class="calibre2">"Farklı biri olmamı dilediğin için seni suçlayamam."</span></p>

  <p class="calibre1"><span class="calibre2">"Canım yavrum, ben kendimden başlayarak hemen hemen her şeyin farklı olmasını diliyorum. Ama her neysek, ondan yararlanmak zorundayız. Senle ben şu son iki yıldır daha kötülerini de yapabilirdik. En azından bu konuda hak verirsin"</span></p>

  <p class="calibre1"><span class="calibre2">"Sen bilirsin<sup class="calibre6">11</sup></span></p>

  <p class="calibre1"><span class="calibre2">"Her şeyin dille anlatılabileceğini düşünmemelisin. Bizimki birbirimize sataştığımız türden bir ilişki olduğu için gerçekte hissettiğim de buydu. 'Seni seviyorum' gibi ifadeler hep gizliden gizliye bir tür şüphe anlamına gelirler. Bu tür ifadeleri kullanmamamın tek sebebi bu. Ayrıca senin bunu bildiğini de biliyorum"</span></p>

  <p class="calibre1"><span class="calibre2">"İçsel olarak bunu biliyornm."</span></p>

  <p class="calibre1"><span class="calibre2">"O halde ona sarıl." Dan eğilip Caro'nun başını öptü. "Arabayı ben kullanayım mı-bu sefer?''</span></p>

  <p class="calibre1"><span class="calibre2">"Hayır, iyiyim." Caro, Dan'in elini son bir kez sıktı ve kontağa uzandıktan sonra durdu, dönüp kısa bir süre kollarını Dan'in boynuna doladı, ardından da motoru çalıştırmaya koyuldu.</span></p>

  <p class="calibre1"><span class="calibre2">Dan'e daireyi gezdirdi. Ev ve evin bulunduğu bölge Dan'e pek hitap etmiyordu ama ev oldukça temiz görünüyordu, fiyatı da pek fena sayılmazdı. Caro'da burayı bu yüzden çok istiyor olmalıydı. Böylece Dan kendi imprimatMr'unu* ve Caro'ya ilk ayın kirası için çekini verdi. Böylece yollarına devam edip Hampstead Village'e çıkarak akşam yemeği yediler. Bütün bunlar olurken Dan şefkat ile can sıkıntısından ziyade keyifsizlik arasında sert bir rekabet yaşıyordu. Kaçınılmaz olarak geçmiş ve Dan'in Anthony'yle ilgili hatıraları onlarla beraberdi ama öyle uzun sürmüştüler ki hâlâ sansür edilmek zorundaydılar. Dan, bir an Caro'ya, Jane'in de kendi kızına anlatmış olması yüzünden en azından gerçeğin bir kısmını anlatmak istemişti. Daha genç nesillerin daha yaşlı olanları asla anlayamayacağı varsayımına dayanarak çok fazla yalan ve vakarda ısrar, sanki çocuklar sadece ebeveynlerinin onlardan gizleyebilecek sırlarının olması için dünyaya getirilmiyorlarmış gibi yapmaktı. Elbette açıklanmaları, kendilerini siper ettikleri deneyimin görünüşte epey bayat olan öğretilenlerden çok daha fazla gerçek değeri olabilecek türden sırlardı. O akşam bunu nesnel gerçeklikten genel kurama hakkıyla aktarmak için doğmsunu araştırmak Dan'e gittikçe, . her defasında akıl ve dürüstlüğü alaya alan bir tavırla kendini beğenmiş Katolik kilisesine ait yanılmazlığı gibi görünmeye başlamıştı. O gün daha erken saatlerde bunu Rosamund'layken de hissetmişti, Roz makul ve dürüst bir soru sormuştu. Bir vakitler annenle yattım, baban da bunu biliyordu ve asla affedemedi. Çok basit, çok fazla kuşku ve muamma bir anda ortadan kalktı. Bunu düşündüğü için, kızının geçmiş mitini dikkatli bir şekilde sürdürmeye devam etti.</span></p>

  <p class="calibre1"><span class="calibre2">Eve döndüklerinde birbirlerine iyi geceler öpücüğü vermişlerdi. Dan'i saat farkından dolayı uyku tutmamıştı, Jenny'nin kır evine geri döneceği saate kadar beklemek zorundaydı. Caro telgrafı görmüştü, en azından bunun gizlenmesi gerekmiyordu. Santrale adını kaydettirdi, sonra telefon bağlanana kadar gece yarısından sonraki saatlerin anlamını görmeye bıraktı kendini.</span></p>

  <p class="calibre1"><span class="calibre2">Hat kötüydü ve gerçek mesafenin her mili oranında birbirlerinden uzak görünüyorlardı. Abe'le Mildred şekerdiler, "Tam da senin onlar hakkında söylediklerin gibi." Jenny, Dan'in gidişinden "çok hoşlanacağını" düşünmüştü ama hoşlanmamıştı, dırdır edeceği birine ihtiyacı vardı. Dan konuşmanın bu faslına ve Jenny'nin başka önemsiz havadisleriyle açılmasına izin verdi. Sonra da Jenny'ye kendininkileri anlattı.</span></p>

  <p class="calibre1"><span class="calibre2">"Ah, Dan. Senin için ne kadar dehşet verici. Daha dün gece mi oldu?"</span></p>

  <p class="calibre1"><span class="calibre2">"Evet."</span></p>

  <p class="calibre1"><span class="calibre2">"Ama neden?''</span></p>

  <p class="calibre1"><span class="calibre2">Dan bir kez daha yalan söyleme işine zorlanmıştı fakat bu sefer onu o gün diğer iki genç kadından daha iyi tanıyan birine karşıydı. Dan kaçamak cevap vermekten ziyade buna ayak uydurdu. Caro'ya, Caro'nun annesine ve üvey babasına geliştirdiği teorileri ona karşı da ileri sürdü.</span></p>

  <p class="calibre1"><span class="calibre2">"Ama sana onca yolu katettiriyor sonra da... Dan bana anlatmadığın bir şeyler var."</span></p>

  <p class="calibre1"><span class="calibre2">"Yo. Pek yok. Tamamı olmasa da..."</span></p>

  <p class="calibre1"><span class="calibre2">"Ne öyleyse?"</span></p>

  <p class="calibre1"><span class="calibre2">"Her şeyi sana anlatacağım ama şimdi değil. Kabak benim başıma patladı."</span></p>

  <p class="calibre1">"Bir keresinde bana her hikâyenin beş satırda anlatılabileceğini söylemiştin."</p>

  <p class="calibre1">"Bu bir hikâye değil, Jenny. Günün birinde anlatacağım. Söz veriyorum."</p>

  <p class="calibre1">"Ben senin sözlerini bilirim."</p>

  <p class="calibre1">"Ama seni ne kadar özlediğimi bilemezsin."</p>

  <p class="calibre1">"Ağzından bal damlıyor."</p>

  <p class="calibre1">"Keşke öyle olsa."</p>

  <p class="calibre1">"Bu beni ıskartaya çıkardığın hale pek benzemiyor."</p>

  <p class="calibre1">"Bunun da farkındayım."</p>

  <p class="calibre1">"Keşke yüzünü görebilsem."</p>

  <p class="calibre1">"Çok yorgunum."</p>

  <p class="calibre1">"Çok geç olduğu için mi?"</p>

  <p class="calibre1">"Saat iki buçuk."</p>

  <p class="calibre1">"Aman Tanrım. Seni zavallı şey."</p>

  <p class="calibre1">Jenny, Caro'nun nasıl olduğunu sordu. Dan iyi olduğunu söyledi ve sessizce bu konudaki gerçeği de daha sonra bir safhaya bağladı. Sonra Jane, Nell, onlarla tekrar buluşmanın nasıl bir duygu olduğu hakkında sorular soruldu.</p>

  <p class="calibre1">"Antropolojik olarak ilginç miydi?"</p>

  <p class="calibre1">"Bir bakıma. Her şey hoş, güzel bu tarafta <sup class="calibre6">11</sup></p>

  <p class="calibre1">Kısa bir suskunluk oldu, sonra Jenny, "Hey, bu arada, söz verdiğim şeyi yapmaya çalışıyorum" dedi.</p>

  <p class="calibre1">"Hangi sözünü?”</p>

  <p class="calibre1">"Bizimle ilgili. Yazmaya çalışıyorum "</p>

  <p class="calibre1">Dan bunu unutmuştu. "Ciddi misin?"</p>

  <p class="calibre1">"Muhtemelen sana göndermeyeceğim."</p>

  <p class="calibre1">"Bana böyle absürd değerlerle bakmasan iyi olur."</p>

  <p class="calibre1">"Bundan çok hoşlanıyorum. Bir roman yazıp yazamayacağıma emin değilim. insanların neden bunu böyle mesele yaptıklarını anlamıyorum. Hatırladıklarını ve hissettiklerini yazıyorsun işte. Bütün mesele burada."</p>

  <p class="calibre1">"Bütün mesele mi?"</p>

  <p class="calibre1">"Yeterli. Senin sarı iğrenç bloknotunla kalemlerinin bundan daha iyi bir. şekilde kullanıldığından kuşkuluyum.<sup class="calibre6">11</sup></p>

  <p class="calibre1">"Birisinin canı dizime yatırılmak istiyor."</p>

  <p class="calibre1">“Memnuniyetle. Her zaman.”</p>

  <p class="calibre1">Bir dakika sonra daha az küstah oldukları bir anda telefonu kapattılar. Jenny'nin son sözleri, "Henüz hazır değilim. Sana hâlâ ihtiyacım var" idi. Bu bir yalvarma değildi, sadece Jenny'nin alay etmeyen veya başkaldırmayan bir yanı, İskoç yanıydı belki de ama o, yapabileceği ve <span class="calibre2">yapamayacağı şeyden dolayı neredeyse duygularından arınarak ciddileşti.</span></p>

  <p class="calibre1"><span class="calibre2">Dan pencereye doğru gidip Londra gecesine baktı. Sokakta, dört kat aşağıda, karşıda bir hareket gözüne ilişti. Sıra sıra dükkânlar vardı ve belli ki çöplerin toplandığı geceydi. Çöp kutuları, mukavva kutular, siyah plastik torbalar dışarıda, dükkânların kapılarının önündeki kaldırımlarda duruyorlardı. Bir gece çöp toplayıcısı neredeyse bir açık artırmada satılacak parçaları ayıklayan birinin titizliğiyle yığınlardan birinin üzerine eğilmiş, sessizce çöpü altüst ederek karıştırıyordu. Yanında üstü açık eski bir çocuk arabası duruyordu. Dan masasına geri döndü, çekmeceden bir dürbün alıp ışığı söndürdü, sonra pencereye geri dönerek aşağıdaki adama odaklandı. Başına şeridi olmayan siyah bir erkek şapkası takmış, iple bağladığı bir palto, bir çift lastik çizme giymişti. Şapkanın altında kalan yüzü görünmüyordu, çöpleri karıştırdıkça başka bir tarafa yöneliyordu ama ihtiyar bir adam olduğu belliydi. İçinde üç ya da dört metal elbise askısı olan bir mukavva kutu buldu, her bir elbise askısını tek parmak eldiven taktığı elleriyle, kusuru var mı diye yoklayıp yanında duran bebek pusetine koydu. Adamda anlaşılmayacak şekilde komik olan bir şey vardı, halinden memnun ve profesyonel; şehir uykuda ve sokak bomboş olduğu için minnettar, gecenin bu saatinde dükkânlara her zamanki rutinini uyguluyormuş gibiydi sadece. Viktoryen, devrini şaşırmış, neredeyse zamansız bir şeydi. Adam hem çok gerçekti hem de sokak lambaları altında ve gecenin boş sahnesinde tiyatro temsilinde gibiydi. Yine Beckett ve</span> <span class="calibre3">Godot'yu Beklerken</span> <span class="calibre2">ruhuydu.</span></p>

  <p class="calibre1"><span class="calibre2">Dan onu izlerken tuhaf bir duygudaşlık hissetti, birkaç dakikalığına modern Mayhew'yu oynamak, adamın nasıl yaşadığını, neler hissettiğini, nasıl bir felsefesi olduğunu öğrenmek ve hatta onu yukarı bir kahve içmeye davet etmek için bir an aşağı inip onunla konuşmak istedi. Dan bunun gerçek bir yardımseverlik ya da merak olmadığını biliyordu ama ona fazlasıyla kibar yalanlar, yapmacık gülümsemeler ve nezaketlerle dolu, geleneksel orta sınıf tavırlarıyla bir şekilde gerçek olmayan bir rol biçmiş olan bir günde gerçekliği yeniden kazanmak için yapabilirdi. Bütün bunlar olurken Dan kendini sorunsuz, C.P. Snow'dan yalnız bir kurt değil de ziyadesiyle makul kodamar bir rüşvetçi rolü biçen bir orta sınıf romanının içine zorla hapsedilmi; biri gibi hissetmişti. Aşağıda onu çağıran yalnızlığın gerçeğiydi. Dan, bunu bir an birinin sessizce ve aciz bir şekilde gelip de saati tekrar kurmasını bekleyen fazla süslü mekanik bir kanaryanın, odanın dışıııcıa, ormanda öten gerçek bir kuşu kıskanabileceği şekilde kıskandı.</span></p>

  <p class="calibre1"><span class="calibre2">Az önce Jenny'nin sesini duymuş olmasına ve Caro'nun birkaç metre ötede uyuduğunu, o günün uzlaşmalarını, birbirinden farklı dişi akıllarıyla duyarlılıklarının ayağına takılıp dolaştığını bilmesine rağmen Dan'in, anlatılamaz bir şeyden gizlenme ya da bir şeyi görmekte başarısız olan bir sezgi gücü vardı. Kâfi derecede bayağı olan kutuplaşmanın yeterince tarif edemediği, bir an için gözüne ilişenden daha çok gözlerinin önünde olan gerçek yoksulluk ve ayrıcalıklı rahattan yoksunluk; muğlak sembolizmleri ve "adı çıkmış romantik karamsarlığının" ardında Beckett'in gözüne ilişen şey, herkesin yalnızlığı, insanlık durumunun en alt seviyesiydi: Ben olduğum kişiyim. Her kimsem oyum. Dan aşağıdaki şu belli belirsiz şeklin içindeki kayıp gerçek benliğine bakıyor olduğunu hayal ediyordu. Bir gece sokakta onun ruhunun varlığının eşiğinde yaşayan bir şey, konuşma ve davetin ötesinde, ebediyen ayrılmıştı.</span></p>

  <p class="calibre1"><span class="calibre2">Ama sonra, Dan bunu izlerken tekrar tiyatroya döndü. Aniden, Dan'in ayakta dikildiği yerin tam altındaki kaldırımdan sokaktan karşıya geçen bir gölge daha belirdi. Bir polis memuru, yaşlı çöp toplayıcısının çalıştığı yere doğru gitti. Adam yüzüne bakmak için döndü. Miğferli muhafız adamın yakınına sokulup pusetin içine baktı, ikisi ayakta konuşuyorlardı. Dan şüpheyle yeni bir amatörün daha çıkıp gelmesini bekler halde izliyordu. İhtiyar, sorguda somlara cevap verirken daha fazla konuşuyor gibi görünüyordu. Adam, pusetdeki bir hurda yığınını polis memuru altında ne olduğunu görebilsin diye kaldırıp kenara çekti. Bu konuda tartışıyor gibi görünüyorlardı. Hatta çöp toplayıcısı, yığını birazcık daha kaldırdığında orada ne olduğunu Dan de görebiliyordu: Reddedilmiş zamanı simgeleyen hurda bir duvar saati.</span></p>

  <p class="calibre1"><span class="calibre2">Bunun ardından Dan, polis memurunun elinin üst cebine gittiğini gördü ve canı gerçekten</span> <span class="calibre3">ılcus</span> <span class="calibre2">ex macbıWyı oynamak, pencereyi açıp zararsız yaşlı bir adamın ismini suçlu listesine kaydetmesinin saçmalığına bağırarak itiraz etmek istedi. Ama polis memuru cebinden defter çıkarmadı. Bir paket sigaraydı sadece ve paketi yaşlı adama uzattı, adam da minnettar bir şekilde başını sallayarak bir sigara alıp dikkatlice paltosunun cebine koydu ve elini siyah şapkasına götürdü. Sonra polis memuru yürüyerek yoluna devam etti.</span></p>

  <p class="calibre1"><span class="calibre2">Bu, kahramanımızı yaratılışındaki bir kusurun, atamayı unutmuş olduğu bir şey tarafından düzeltildiğini gören etkisiz bir tanrı gibi, yukarıdaki penceresinin ardına hapsedip kendi kendine gülümsemek zorunda bıraktı.</span></p>

  <p class="calibre1"><span class="calibre2">İKİNCİ YAZI</span></p>

  <p class="calibre1"></p>

  <p class="calibre1"></p>

  <p class="calibre1"><span class="calibre2">Onu, Ingiltere'de yetişmeyen, adını bile söyleyemediğim bir çiçeğin adıyla anımsamak gülünç. Abe'e sorabilirdim ama neyse. Her gün kaç çiçeğin açtığını sayıyorum. Aslında o çiçekler bana, gülme ama biraz ülkemin yabangülleri gibi geliyor. Şekil olarak, o güzel rengi unuttuysan tabii. O mavimsi menekşe renkli veya fitilli kadife bulabilmek için canımı verirdim. Senede bir kez seni anmak için giyerdim. Tekrar sigaraya başlamak geliyor içimden. Hayır, sigara içmiyorum. Şimdi gaddarlaşmalıyım, bunu dört gözle bekliyorum.</span></p>

  <p class="calibre1"><span class="calibre2">O. Bay Wolfe.</span></p>

  <p class="calibre1"><span class="calibre2">Dan'in, gerçek anlamda buradaki kır evinde değilse de burada olmasından zerre kadar hoşlanmıyorum. Ama Abe ve Mildred'la evdeyken başkaydı. Şu saçma Amerikan bilardo oyunları. Dan ile Abe'in birbirlerini üç kuruş için çılgınca itip kakarak, vuruş yaparken durmadan "Ingilizce"nin ne kadarını kullanacaklarını tartışarak Minnesota Fats ve</span></p>

  <p class="calibre1"><span class="calibre2">Paul Newman tarzında bilardo oynayışları sinir bozucuydu. Abe, beni oltada yem ve İskoç bir dert ortağı olarak kenara itiyordu. Şu lanet ülkeden çıkan tek iyi şeyin, eğilip bükülerek bir bilardo topuna vurmak olduğunu hiçbir zaman bilmiyordun.</span></p>

  <p class="calibre1"><span class="calibre2">Mildred başını kapıdan içeri uzatıp, "Yemek, millet" diye bağırdı. Abe'in asık suratlı G. Robinson tipi yüzünde "Sürekli ye! Sen deli misin?'' gibi bir ifade vardı. Adam elimden varımı yoğumu aldı. Mildred bana bakıp gözlerini devirirdi. Ne zaman büyüyecekler? Oğlan çocukları. Kadınlarla sorunlarının olmasının nedeni, hiç hayalgüçlerinin olmaması. Dan ise elinde isteka, orada durmuş bana, "Harikalar değil mi, sevimli insanlar değil mi?" diye mırıldanıyor.</span></p>

  <p class="calibre1"><span class="calibre2">Ben hep bir sonraki nesildendim, biraz tatlı huysuz olan Abe'den ise on bin nesil sonra geliyordum. Dan'in, ilk akşamımı geçireceğim Bel-Air'e giderken, rastgele bir tariften öte, Abe'i tanımlarken söylediklerinin küçük bir kısmını hâlâ hatırlıyorum. Potansiyel olarak harika bir oyun yazarı, ıslah olmuş bir alkolik, herkesi tanıyor, küpünü doldurdu vesaire, vesaire. En can alıcı cümle de şuydu: "Bu akşamın sonunda onu sevmezsen, eve yalnız başına yürüyerek dönebilirsin."</span></p>

  <p class="calibre1"><span class="calibre2">Tuhaf, Dan'in başka kimseye böyle kol kanat gerdiğini hiç duymamıştım. Daha da tuhaf olansa, o zaman bile bu konularda kendi ayakları üzerinde duran genç bir kadın olduğumu bilmemesiydi.</span> <span class="calibre3">Bir şeyler gerçeği gölgeliyordu.</span></p>

  <p class="calibre1"><span class="calibre2">Yine o ilk akşamdaki yemekteyiz. Dan, Abe'e benim adını hiç duymadığım eski bir filmi yanlış yönetmene yönettirdiğini söylemiş, Mildred da Dan'in tarafını tutmuştu. O kişi Nick Ray'di, Abe'in dediği John bilmem kim değildi. Mildred, Abe'e bunadığını söyledi. Dan o kişinin Nick Ray olduğuna bin dolarına bahse girdi. Abe kazansa da parayı almayacaktı ve "Bu genç büyüleyici bebeği sonraki altı hafta hamburgerci batakhanelerine götürmen için sana bir mazeret üretmek istemiyorum" diye neden bahse girdiğini açıklamıştı. Abe bana dönerek küçük tombul elini bileğime koydu. "Jenny açıklamak zorunda olduğum birkaç şeyi açıklama zamanı geldi. Karım öyle budaladır ki başka kimse onunla evlenmezdi. Senin iğrenç İngiliz erkek arkadaşın benim yemeklerimi yiyor, kafamı ütülüyor, bilardoda hile yapıyor ve arkamdan karımı süzüyor. Sana bunu söylemedi mi ha?" Ben de şakayı sürdürüp "Dan'in kiracılığına nasıl katlanıyorsun, bilmiyorum" dedim. "Bu şehirde ona yer verecek başka biri var mı sanıyorsun?" Abe parmağını bana doğru salladı. "Son kız arkadaşını, adının Sir Beverly Hills Hotel olduğunu söyleyerek işletmeye çalıştığını biliyor muydun? Havlularını nereden satın alıyor sanıyorsun?" Sonra Dan'e ve karısına bakıp "Demem o ki Nick Ray'in bu filmi çekmesinin sebebi... " diyerek devam etti.</span></p>

  <p class="calibre1"><span class="calibre2">Başlangıçta her zaman böyle oluyordu. Hatta Mildred'la Dan ben maskaralık yapışını izleyebileyim diye Abe'i zorla köşeye sıkıştırmaya çalışıyorlarmış gibi görünüyorlardı. Pekâlâ, Abe neşe saçıyordu; hoş, cici bir Yahudi şakacı. Ama çok uzatırdı. Ne de olsa Bay Wolfe, bana yerel argodaki bütün yerel imgelere dikkat etmeyi öğreten kimdi? Sürekli homoseksüelliğe, çiftleşmeye, düzüşmeye, becermeye ve yarım yamalak öpücük yöntemine (bir siktir git yöntemi, değil mi?) yapılan göndermeler. Herkesin önünde bir fahişe gibi davranamayan birinden sonrasında da içinde fahişelik olmayan bir sanat sergilemesinin beklenmesi. Peki, Abe'in o gün, eskiden neden çok fazla keman çaldıkları üzerine uzun uzadıya konuşmakta çok haklı olduğunu bana söyleyen kimdi? Çünkü gerçek argoda dil ve davranış öylesine kaba ve bayağıdır ki erkekler bütün kadınların iç çamaşırlarını indirip "atı turuncuya boyayacakları" oyun sahasında kadınların, kamera önünde kendilerini aptal gibi göstermeden sevişemediklerinden epey emindirler. Bu yüzden erkekler görgü kuralı delisi yakışıklılar olarak çalım satmak zorundaydılar, kadınlar da dengeyi sağlamak için buna kanmış gibi yaparak kurallara hep uyup kendilerinden geçmek zorundaydılar. Cagrıey ve Bogart gibi ucubelerin bunu kırmak hoşlarına gitmeye başlamıştı.</span></p>

  <p class="calibre1"><span class="calibre2">Yahudilerin de sende var olanlarla idare etmeleri gerekir. Seyirciyi Cossack'lara dönüştürmek, sonra da kendi kendine ne pahasına olursa olsun onları memnun etmek zorunda olduğunu söylemek varoş ürkekliğiydi Abe dün gece, bu işe başladığında bütün film endüstrisinin nasıl Yahudiler tarafından yönetildiğini ama Yahudi görünüşlü bir aktörün "yardımcı aktörler arasında fazladan bir kalabalık yaratarak" iş bulamadığından bahsediyordu. Cossack'lar bundan hoşlanmasa da Yahudilik emeklemeye devam etti. "Zavallı ahmaklar, goyimlerin sadece pembe derili ve düz burunlu Yahudiler olduğunu sanıyorlardı” demişti Abe.</span></p>

  <p class="calibre1"><span class="calibre2">Beni gerçek anlamda olmasa da lafa boğdular.</span></p>

  <p class="calibre1"><span class="calibre2">Aşağı kalmayıp bayağılıkta yarışmaya kalkışan Abe değil, Dan'di. Abe bayağılaştığında bunun tutuculuk olsa dahi sevimli göründüğünü fark edemeyen Dan yine de bayağılaşmaktan kendini alıkoyamıyordu. Dan yaptığında bu sadece tutuculuktu. Çözümlemeler yapıp konuşurken bunu küçümsüyormuş gibi aynı dili kullanması ise iğrençti. Amerika'yı, siyaseti ya da herhangi bir meseleyi ciddiyetle tartışmaları çok daha iyiydi. O zaman birbirlerine besledikleri gerçek sevgi ve saygıyı hissedebiliyordum.</span></p>

  <p class="calibre1"><span class="calibre2">Mildred, tanıştığımızdan beri tepeden tırnağa her şeyiyle hoşuma gidiyordu. Mildred'ın bu evliliğe çok şey kattığını Dan hiç fark etmemişti, en azından ben bundan kuşkulanıyordum. Bunu daha önceden tahmin etmiştim ve artık bundan kesinlikle emin olmaya başlamıştım.</span></p>

  <p class="calibre1"><span class="calibre2">Dan'in algı problemleri var. Mildred'la Abe'in evlerindeyken bundan haberim oldu. Onları neyin harekete geçirdiğini pek anlayamamak da bunlardan biriydi. Yemek masasında oturan ya da bilardo masasının üzerine eğilmiş sevimli bir adam özel olarak birini günah keçisi yapmalıydı. Mildred bana her şeyi uzun uzun itiraf etti: Abe'in hep insanlara ihtiyacı vardı. Sanırım benim de hep ona ihtiyacım vardı. Bu arada en son yaptığı şey, (Mildred hep oradaydı) benim için deli oluyormuş gibi masumane davranmasıydı. Ama Mildred her zaman orada olduğundan bunda tarif edemediğim, masum olmayan bir şey vardı. Bugünlerine ait olan değil de geçmişlerindeki bir şeyi iğnelemek için. Genç bir adam olsam Abe'den hoşlanır mıydım emin değilim.</span></p>

  <p class="calibre1"><span class="calibre2">Beni neyin harekete geçirdiğini tam olarak bilememek ise başka bir kör nokta. Ben de bu noktadan başlamak niyetindeyim. İlk sarsıntıdan sonra Dan'in gitmesi gerektiğine karar vermiş olmasına aldırmadım, sakinleşme süreci için bir bahane olarak buna sarılmasına bile aldırmadım aslında. Ne var ki Dan'in, o gider gitmez böyle davranmasının nedenini, kadınlara özgü aptalca önemsiz bir mesele olarak anlayacağımı varsaymasından endişe ettim. Madem benden sıkılmışsa ya da ondan sıkıldığımı göstermişsem, hissetmediğimiz bir şeyi yapmaya devam etmektense ikimizden biri incinmek zorunda idiyse... Hayır, ikimiz için de en iyisinin ne olacağına onun karar vermesi sinir bozucuydu. Bütün bu işlerin nasıl olduğunu bildiğimden, ebediyen evde kalmama ramak varmış gibiydi. Onu bu şekilde davranmaya iten şeyin ne olduğuna karar verdim artık. Başlangıçta, Dan'in kızı ve diğerlerinin etkisiyle İngiltere'de benden kaynaklanan bir sorun çıkması tehlikesi yüzünden benden kurtulmak istediğinden kuşkulanmıştım. Ama sanırım bundan daha karmaşık ve çok daha kötüydü.</span></p>

  <p class="calibre1"><span class="calibre2">Dan' in adı Loss olan bir kadını var.</span></p>

  <p class="calibre1"><span class="calibre2">Bütün bunlar Amerika'yla ilgili öğrendiklerimle sınırlı.</span></p>

  <p class="calibre1"><span class="calibre2">Aslında kaybetmekten hoşlanan gizli bir Dan'in olduğunu hayal etmek zorundayım. Buna hem geçmişte kaybettikleri hem de kaybedecek olduğu her şey dahil. Kaybetmek onun için bir nevi güzel, bereketli bir şey. Dan bunun içinde yüzüyor ya da bu konuda söyleniyor demek istemiyorum (bu çok fazla açıklayıcı olurdu) ama galip gelmektense kendinin bir kaybeden olduğunu saptadığında çok daha mutlu olduğunu keşfettim. Eski karısı ve baldızı, Dan'le telefonda konuşurken de onda bu kaybeden duygusu oluşurdu. Güzel, eski bir kayıp alanın kokusunu alırken duyduğu heyecan gibi bir şey. Şimdi ben de potan-</span></p>

  <p class="calibre1">267</p>

  <p class="calibre1">ç_s&gt;-=-&lt;s_3</p>

  <p class="calibre1"><span class="calibre2">siyel bir kayıp alan haline gelmiş oldum. Bu yüzden Dan görünüşte bu denli nazik ve anlayışlı. Aslında bana gerçekten ortadan kaybol diyor. Düşündükçe daha da ürperiyorum. Bir kızın boynunu okşarken birazdan onu öldüreceği için sessizce gözyaşı döken bir katil gibi.</span></p>

  <p class="calibre1"><span class="calibre2">Bunu çok romantik bulan bir adamın aptal olduğunu düşünüyorum. Bütün bunlar, Romantizmin büyük R ile yazıldığı, edebiyatta tam da benim hoşlanmadığım dönemden çıkması yüzünden.</span></p>

  <p class="calibre1"><span class="calibre2">İnsan, Dan fırtınalı bir denizin kıyısında dikilmediği veya Byronvari çılgın bir saç modeliyle Blethering Heights'in eteklerinde koşuşturmadığı için yanılıyordu. Ama Dan gerçekten profesyonel bir melankolik ve bunun her anının tadını çıkarıyor. Mojave'ye çıktığımızda bana evlenme teklif etmedi, onun evlilik teklifini reddetmemi teklif etti. Şimdi bile evet demediğim için sinirden kan beynime sıçrıyor. Blöfünü görmüş olduğumu gösterebilseydim yeterdi.</span></p>

  <p class="calibre1"><span class="calibre2">Bir keresinde onu Prensesin Bay Şövalyesi olarak görmüş olduğumu düşündükçe öfkeleniyorum. Çıldırmış olmalıydım.</span></p>

  <p class="calibre1"><span class="calibre2">Amerika'nın nesinden hoşlandığıma karar verdim (bir güneş gözlüğü gibiydin, sen gittikten sonra daha fazla şey gördüm): Amerikalıların, İngilizlerin yenilgiye, kaybetmeye ve kendini hükümsüzleştirmeye duydukları bu berbat bağlılığı tek kelimeyle anlamıyor olmalarından hoşlanmıyordum. İki gün önce aşağılık heriften nefret ediyordum. Bir şeye morali bozulmuş halde çıkageldi ve bize nedenini bile söylemedi. Neredeyse en iyi temsilini sergiliyordu yine de. Ama en azından bu konuda bir şeyler yapmak istiyor, moralinin bozuk olduğunu gizlemiyordu. Gergin üstdudağı gülünç, bundan sonra bunu kesinlikle reddedeceğim. Birinin şöminesinin üzerinde duran bir vazonun içindeki kül olmayacağım ben.</span></p>

  <p class="calibre1"><span class="calibre2">Birleşik Devletler'e ne beklediğini tam olarak bilmeden geliyorsun. Ardından en kötü önyargıların gerçekleşiyor. Onlar zaten yaşamaya değmeyecek bir yaşamın serbest geçişli çevre yollarına yığılan otomatik bir ulus. Şu sözcük şaka gibi: Ekspres yol. Ayrıca Amerikalıların her şeyi kurallara göre yapma takıntıları vardır. Eğer kurallar şu ya da bu şekilde seni mutlu eder deniyorsa mutlu olmalısın diye düşünürler. Birden ülkende toplumun ne kadar özgür olduğunu ya da en azından diğer insanların yöntemlerinden kuşku duyduğunu şaşırtıcı bir şekilde fark edersin. Bu yüzden Dan'e âşık oldum. Özgür olmayan bir kültürde özgürmüş gibi görünüyordu. Kısmen California'nın gelecek, İngiltere'nin ise zaten müzelik ve hayvanat bahçesinde ölmek üzere olan bir hayvan olduğunu bildiğim için korkmuştum. Onur kalmadı geriye (yanlış olan şeylerde ne onuru vardır ki), herkes güzel ve sessizce ölmeye kararlı. Buruşuk kent zamanı. Amerika'dan, en azından bu kesiminden nefret ediyordum, yurdumdansa umudu kesmiştim.</span> <span class="calibre3">Ondan</span> <span class="calibre2">başka gidecek yerim yoktu.</span></p>

  <p class="calibre1"><span class="calibre2">Böylece yavaş yavaş küçük şeyler kafana dank eder ve Amerika'yı biraz yanlış anladığını fark edersin. Bütün bunlar belki de aptallık, zevksizlik, eşitsizlik, şiddet ve biteviyeliğin ulusal enerjiyi canlı tutmasının bedeli olmasındandır. Amerikalılar bizim kendi yurdumuzda asla hoş görmeyeceğimiz ikincil olan pek çok yolla kendilerini oldukça çirkin bir şekilde sömürüyorlar. Beni Amerikalıların Madison Caddesi'nin delice fikirlerine alıştırmak için, sebze meyvelerini nasıl yetiştirdiklerini göstermek üzere Balık Pazarı'nı dolaştırmaya götürdüğün o gün. Kocaman, kırmızı, ben elmayım diye bağıran şekerli sünger tadında elmalar. Tatsız iri domatesler, lezzetsiz devasa marullar. İrilik ve görünüşün her şey olduğu, diğer bütün değerlerin hiçe sayıldığı karşı düşünce yapısı. Buralarda beyinleri yıkanmışların nasıl konuşup eğlendiğini ve davrandığını görürsün. Başarılı kişilerin nasıl giyinip konuşması ve evlerini nasıl döşemeleri gerektiğinin ahmak ucuz örnekleri buradadır.</span></p>

  <p class="calibre1"><span class="calibre2">Bana gerçek Beluga ya da Fransız yer mantarları gibi çok lezzetli bir şeymiş gibi "kasap eti” dediği şeyi satın almak için arabayla bilmem nereye otuz mil gitmek zorunda olduğunu söyleyen kadın. Şu sevimli çıkartma. Süpermarketler zaman tasarrufu sağlar. Sağlar da ne için?</span></p>

  <p class="calibre1"><span class="calibre2">Mildred'ın güzel yemek yaptığını biliyorum, iyi lokantalar da var. Ama durmadan düşünüp Avrupa'nın haline ve küçücük hırslı olamayan, aslında zanaatkâr olan, bu sıfatla hürmet edilen esnaflarına şükredersin. Burada bazı kişilerin bunu bildiğini biliyorum. Geçen gün bu konuyla ilgili görüşmek üzere yanına gittiğim Abe, bununla ilgili eski bir şaka yaptı: Amerikalılar ihtiyaç duymadıkları ve istemedikleri kadar çok kendilerini sattıklarını anlarlarsa, yeniden Avrupa'ya göç etmeye kalkarlar.</span></p>

  <p class="calibre1"><span class="calibre2">Gerçi yine de hırslı, bağımsız, itaatkâr olmayan bir sınıf da var. Bir umut. Servetleri olmasa da en azından istekleri var. İngilizce'nin onları kullanmasına izin vermektense onların İngilizce'yi kullanış tarzları. Bizim hiçbir fikrimizin olmadığı şeyler. Böylece bunun, bedelini nasıl ödeyeceğinle ilgili bir seçim yapmak olduğunu anlamaya başladım. Biz bunu ülkemizde, geçmişe sarılarak kayıtsız ve hiyerarşik bir şekilde yaparız. Burada ise onlar bunu, herkesin başarılı, zengin ve mutlu olduğu bir hayal dünyasını iple çekerek yapıyorlar. Süpermarketler, ekspres yollar, hava kirliliği ve yayılmak gibi korkular, o yoldaki önemsiz olaylar sadece. Vagonun bıraktığı izlerin miti. Günümüzün sorunları sorun değil, yarının yeni sınırının kanıtları. Her ne pahasına olursa olsun yoluna devam edersin. Bizde ne isen onunla yetinirsin. Biz yıllar önce kitabın son bölüme geldiğimiz halde, onlar daima ilk birkaç sayfaya saplanıp kalırlar.</span></p>

  <p class="calibre1"><span class="calibre2">Senin de Dan'in Anglosakson ırk zihniyetindeki eşitlik deliliğinin eşsizliği hakkında benimle tartıştığını hatırlıyorum. Eski, feodal dönemlerde bile bunun haklı olabileceğini iddia etmiştin. Magna Carta, Parlamento, örf ve âdete dayalı hukuk ve geri kalan her şey. Ama bu bizde Cromwell ve Ingiltere Uluslar Topluluğu ile on yedinci yüzyılda doruğa çıktı. O dönemde şansımız vardı ama bundan korktuk, daha doğrusu bundan korkmayanlar, bu şansı yanlarında Amerika'ya götürdüler. Tabii ki Amerikalı ruhu umutsuz bir şekilde melezleşti. Ancak bunda hâlâ öteki İngilizlerin izlediği yolla ilgili bir şey var. Dan bir keresinde, "Burası Cromwell'in hiç ölmediği yerdir" demişti. Gülmüştüm, koca çocuğun ütülü gömleği ve deri çizmeleriyle Sunset'in yakınında ayakta dikildiğini görebiliyordum. Üzgünüm, millet. Dan bunun komik olduğunu düşünmüyordu.</span></p>

  <p class="calibre1"><span class="calibre2">Ama anlayamadığım şey, (nihayet tam zamanında) Dan'in buna nasıl inanıp da gizlice U. Charles'ın karaya ayak basmasını alkışlamak için sıraya giren İngilizler kadar İngiliz kalabildiğiydi. Ne kadar kötü olsa da günümüzde, keşke Amerikalılardaki inançtan birazcık kapabil-seydi. Sihirli bir değneğim olsaydı, değneğimi Dan'in başı üzerinde şöyle bir sallar, onu olduğu gibi ama Amerikalı olarak bırakırdım. Bu bir utanç aslında. Dan yanlış bir kültürde doğmuş. Kıyasladığımda bana kendimi çok özgür hissettiriyor. Bunun sadece yaş ile ilgili bir sorun olduğunu sanmıyorum. Mildred, Dan'le ilgili sinsice bir şey söyledi. "Dan şimdiye kadar tanıştığım en İngiliz kalan İngiliz" dedi. Ben de "Ama hiç de tipik değil aslında" diye karşılık verdim. Mildred başını iki yana sallayıp "Tatlım, Dan bunu gizlemeyi daha yeni öğrendi. Hepsi bu" diye sözlerine devam etti.</span></p>

  <p class="calibre1"><span class="calibre2">Bu arada Dan hakkında epeyce konuştuk. Mildred'ın, onun bilip de benim bilmediğim şeyleri bana anlatmak istediğini seziyornm. Başka kadınları belki de. Benim bildiğim şeyleri de ona anlatmamı istiyor. Sevgiyle onu çekiştiriyoruz. Mildred'ın çok ince bir anlayışı var. İlişkinin resmi durumu geçici bir ayrılık sadece ona göre. Ne kadar iyi niyetli olursa olsun kimsenin bizimle ilgili ne düşündüğünü bilmek istemiyorum.</span></p>

  <p class="calibre1"><span class="calibre2">Kendim için yazmadığımı biliyorsun. Bütün bu saçmalıktan bahsettiğimde bana bunu ilk söyleyen sendin. Ama beyhude yere bunun da ne anlama geldiğini bilirsin. Güneş gözlüğüyle ilgili aslında öyle demek istememiştim.</span></p>

  <p class="calibre1"><span class="calibre2">Seni çok özlüyorum. Geceler de dahil günün her saati.</span></p>

  <p class="calibre1"><span class="calibre3">Ertesi sabah.</span> <span class="calibre2">Bunu sana her halükârda göndereceğim. İki falcıya sordum, bunun bir anlamı olmadığını, eğer seni seviyorsam bunu yapmam gerektiğini söylediler. Ama Jenny'nin bulduğu küçük belgeye açıklayıcı bir yazı eklemek lazım. Dan'in ona anlattığı bir hikâyeye dayanıyor, belki de bütün Amerikalı yerlilerin şakaları içinde en kederli ve en açıklayıcı olanı.</span></p>

  <p class="calibre1"><span class="calibre2">Öyküye göre Brooklyn'li bir çocuk, lüks bir Long Island malikânesinde seyis yamağı olarak işe girer. Her sabah bir atı eyerleyip malikânenin önüne götürür ve evin kızının merdivenlerden inerek atla gezintiye çıkması için bekler. Oğlan kıza öyle fena tutulur ki üzüntüsünden yemeden içmeden kesilir. Bir gün çiftliğin ağası çocuğu bir kenara çeker. Çocuk ona olan biteni, kızın onunla hiç konuşmadığını, yüzüne bile bakmadığını, onu görmezden geldiğini anlatır.</span></p>

  <p class="calibre1"><span class="calibre2">"Dinle" der yaşlı adam, "karıların farkına varıcağı bişi yapman lazım."</span></p>

  <p class="calibre1"><span class="calibre2">"Ne mesela?"</span></p>

  <p class="calibre1"><span class="calibre2">"Misal onun atını turuncuya boyayıver. İlla ki farkına varcak. Laf açarsın. Derken hop ordasın."</span></p>

  <p class="calibre1"><span class="calibre2">O gece çocuk, atı boydan boya parlak turuncuya boyar. Ertesi sabah atı eyerler, sonra evin önündeki merdivenlere götürür. Kız merdivenlerden iner, duıur, önce ata sonra da atı tutan çocuğa bakar.</span></p>

  <p class="calibre1"><span class="calibre2">"Biri atı turuncuya boyamış!"</span></p>

  <p class="calibre1"><span class="calibre2">"Evet. Ben. Hadi düzüşelim."</span></p>

  <p class="calibre1"><a id="bookmark0"></a>ARA DÖNEM</p>

  <p class="calibre1"></p>

  <p class="calibre1">an'in yaşarnındakiler dişi, tabii ki erkek değil. Belki de eşcinselle</p>

  <p class="calibre1">Dan'in dünyasına yönelik hiçbir fiziksel çekim hissetmese de Dan'de yatılı okuldaki ilk yıllarından beri hep cazibeli bir eşcinsellik damarı vardı. Ama hemcinsleriyle, yani Anthony'yle, Abe'le ve yıllardır çok iyi tanıdığı az sayıda başka adamlarla olan ilişkisinde bile her zaman bir eksiklik varmış gibi görünüyordu. Dan keyif için çok nadiren erkek arkadaş arardı, belki de eşsizliğinin asılsız olduğu düşüncesini tehdit ettiği için böyle yapardı. Rahatlıkla diğer eril yüzlerde, tavırlarda, erkeklikte, tutkularda ve kusurlarda kendini görüyordu. Hemcinsleri, kadınlardaki çeşitlilik ve tahmin edilemezlikten yoksun duruyorlardı. Oysa, bütün ilginç kadınların kendilerine söylemek zorunda oldukları, onu gerçekten memnun edeceklerse, bilinçli şekilde olmasa da yavaş yavaş ve zarifçe doğalarının bu olduğu onlara söylenebilirdi.</p>

  <p class="calibre1">İnsan, en kaba türden bir kendini beğenmişlikten, Casanova'nın hayvanca bakışından, çentik atılmış çeteleden ve kendinden gayet emin olmaktan vazgeçmez; ama burada Dan'in gerçek tavrı en azından kısmen botanikti. Dan bunu merkeze alarak Anthony'nin göstermiş olduğu gibi sözcüğün normal ve doğru anlamıyla değil de çarpıtılmış haliyle botanik olduğunu söyleyebilirdi. Bu sınıflandırma yapıp sayısını bulmak değil, araştırma yapmaktı. İlgisini çekecek kadınlar, yeni örnekler arıyordu,- daha doğrusu profesyonel yaşamının karşısına çıkaracağı olay, risk ve durumları bekliyordu. Hatta bu konuda epey edilgendi, nadiren ilk adımı atıyor, kendi kartlarını göstermeden önce yeni bir yüzün ya da ruhun kendini ona göstermesine izin veriyordu. Bir fahişeyle yatmamıştı hiç ya da en azından profesyonel olarak bu işi yapan biriyle. Sadece bir kez ilişkiye girdiği iki kadından da daha önce bahsedilmişti. Bir ilişkinin bu yönünün kendi içinde bir amacı yokmuş gibi geliyordu ve Dan öyle olduğunu bildiği erkekleri ya her zaman küçümsemiş ya da daha sonraları onlara acımıştı.</p>

  <p class="calibre1">Muhtemelen tüm bunların içinde kadınlan bile aramıyordu, yine de aynaları, önünde soyunabileceği ya da en azından öteki erkeklerin önünde soyunabileceğinden daha çıplak ve kendi yansımasını göreceği yüzeyleri hâlâ biriktiriyordu. Bir ruhbilimci onun, yaşamının ilk aylarındaki kayıp özdeş benliğini aradığını ve onun çifte ayrılık travmasına bulduğu bir çözüm, evrensel olarak çocukluğu ve gerçekte annesini kaybetmesinden kaynaklanan özel deneyimi olduğunu söyleyebilir. Dan geçmişte Freud'un kuramını kendi ruhbilimcisi olabilecek kadar hayatına uygulamıştı. Ama buradaki sorun, her daim oldukça mutlu bir cinsel yaşamı olmasıydı. Kitaba göre Dan, Freudyen hangi dehşete ve doğruya varırsa varsın gerçeklik bunları reddediyor gibi görünüyordu. Dan ne tatminsizdi ne de suçluluk altında eziliyordu. Hem nispeten rastlantısal hem de daha uzun süreli ilişkilerinden hoşlanıyordu, bazen ilişkisi sona erdiğinde üzülüyordu ama bu da çok uzun sürmüyordu. Çok basitçe Dan'in her birini tanıma sürecinden hoşlandığını söyleyebiliriz. Aslında yaşı ilerledikçe bu haz, cinsel ilişkiden gitgide ayrılmış,- neredeyse daha eğlenceli olmuştu ki bu, yakın zaman ele alınmadan bir Caro'yu veya şimdi olduğu gibi bir Jane'i yorumlamayı gerektiriyordu. Bütün bunları Jenny biraz yanlış anlayacaktı. Kadını, Dan'in bütün kayıp kadınlarını bulmasıyla aşağı yukarı doğru oranda ve beklediği kadar kayıp değildi. Kaçınılmaz olarak hep duyarsızlık callousness, bencillik ve kendini gizleme unsurları vardı. Kişi bir başka insana şöyle diyemez: Seni inceledim, deneyimledim, senden bir şeyler öğrendim, bu eğlenceli ve ilginçti ama artık acı çekmeden ilerlemek istiyorum.</p>

  <p class="calibre1">Bir roman iki farklı geçmiş zamanda yazılır. Biri yazarın kafasındaki yakın geçmiş zaman, diğeri kurgusal gelenekteki sonuca varılmış geçmiş zamandır. Ama okunması zor ve uzağı göremeyen kurgusal şimdi açısından... Şayet Jenny, Dan'i ona olan (Dan'in bırakın sonucu okumuş olmasını, bu yeniden inşa sırasında olayları tarih sırasına göre düzenlerken bile eli pek kaleme gitmiyordu) sevgisini kaybetmekle suçluyorsa ikiyüzlülük ediyor çünkü onun kendisini incitmeyecek kadar çok hoşlandığını, ısrar ederse devam edeceklerini biliyor. Her şeyden öte Jenny, Dan'in, kendi serzenişlerinin ardında çok eski moda kişisel kibir nüvesi, bir süreklilik miti yattığını bildiğini biliyor. Jenny zincirin bir halkası olmayacak, sonuncusu olacak. Dan'in Britanya gibi bütün sözde mutlaklıkların göreli olduğuna dair derin bir sezgisi olduğu için yenilgiye uğramış olduğunu düşünüyor. Bunun için Jenny'yi suçlamamak lazım çünkü Dan bazen bu maskeyi takıyor. Ama bu, Dan'in içindeki derin doğrunun ya da doğru önsezinin simgesi olmaktan ziyade bir mazeret maskesi, feda ettiği bir piyon.</p>

  <p class="calibre1">Diğer kız kardeşlerim: Bir masal.</p>

  <p class="calibre1">Bu kız kardeşlerle, Andrea'yla şablona sadık kalıpa dostça ayrılmamızdan bir yıl sonra, 1950'lerin sonlarındaki özel bir gösterimin ardından verilen bir partide tanıştım. Filmde emeğim geçmemişti, yönetmenin bir arkadaşı sıfatıyla partide bulunuyordum ve oraya, her zamanki gibi nezaket icabı içki içip ardından da filmi göklere çıkarma faslından daha uzun kalmama niyetiyle gitmiştim.</p>

  <p class="calibre1">Bununla birlikte, bazı öküzler ve bir sekansta küçük rolleri olan iki kız da oradaydı. İyi rol yapamasalar da kamera karşısında iyi görünüyorlardı, merak uyandıran bir şey de gözüme ilişmişti. Öyle bir zamanda olmuştu ki gösterime kendi senaryomdaki bir sorunla gelmiştim. Piyasaya son hali (beni punduna getirip filmin sonunun uzlaşmayla bitmesine ikna etmişlerdi) <span class="calibre3">Dark Encounter</span> olarak çıkan, farklı ırkların arasında geçen bir aşk hikâyesinin ortalarındaydım. Film burada çekilecekti paradan tasarruf etmek için. Ayrılması gereken bu iki esas karakterin arasında geçen çok uzun bir sahnenin sonlarındaydım. Bir ara oyunu, gerilimi yatıştıracak ve aynı zamanda esas oğlanın siyah kıza sokulması fazlasıyla kolay olacağı için beyaz kahramana gizli bir engel çıkaracak, ona futbol topu derisinin de kendine göre çekici olduğınu hatırlatacak bir şeydi.</p>

  <p class="calibre1">İki kız kardeşin göründüğü kısa sahneden sonra, gösterim sırasında aklıma o sahne ya da onu izledikçe embriyo halindeki kendi filmim geliyordu. Kızları kullanacağım bir sahne, derken birkaç sahne ilerleme <span class="calibre2">imkânı görüyordum. Senaryodaki ikincil karakterler daha ziyade satrançta at gibidir. Durumları düzenlemede hareketi sınırlı olsa da çabuk geri dönme yeteneğinden dolayı kullanışlıdır. Işıklar söndürülmeden önceki son jenerikte iki kız kardeşle ilgili ne gösterildiğine dikkat etmemiştim ama gösterimden sonra onları orada görmek için meraklanıyordum keza müsait olana denk gelince hemen lafa tuttum.</span></p>

  <p class="calibre1"><span class="calibre2">Yahudi olmamasına rağmen adı Miriam'dı ama</span> <span class="calibre3">Mile End</span> <span class="calibre2">Yoltt'ndaki konuşması Cockney aksanı kadar karakteristikti, filmde söylemiş olduğu iki üç replikten sesinin eğitilmiş olduğu belli oluyordu. Tuhaf şekilde narin bir yüzü, incecik bir bedeni, çok çarpıcı giysileri vardı. Aynı şekilde hoş bir toyluk ve kuşku karışımı barındırıyordu. Bütün bunlar Londra işçi sınıfının kendi halinde var olmalarından önceydi ve kızın tipi en azından benim için çok yeniydi. Ben, Wardour Caddesi'nde en yakındaki şişko kart bir zamparanın önüne atılmayı isteyen Home Counties'den işsiz genç yıldız adaylarına daha aşinaydım. Onlar, Cockney şivesini sadece hatasız telaffuz edilen orta sınıf bir i harfini, hatasız telaffuz edilen orta sınıf bir</span> <span class="calibre3">a</span> <span class="calibre2">harfiyle değiştirmek olarak düşünüyorlardı. Miriam asalet taslamaya çalışıyordu ancak aksanı onu ele veriyordu.</span></p>

  <p class="calibre1"><span class="calibre2">Dahası, Miriam öyle sap gibi durmuyordu. Benim kim olduğumu sorduğunda önce bana inanmadı ("Bu işte topunuz öle yalancısınız ki"), sonra bunu telafi etmekten ziyade daha da abarttı (”Aa, süper, bunu hakkaten sen mi yazıyon?"). Bütün bunlar kariyerini ilerletmek içindi tabii ki ve ilgimi daha az çeken biri olsaydı, bir mil uzaktan kaçmam gerekirdi. Buna karşın Miriam beni eğlendiriyordu. Ona kendisinden bahsettirdiğimde şov dünyasının ya da en azından şov dünyasının bir dalının pek de yabancısı olmadığını fark ettim. Annesi, babası, kız kardeşi ve kendisi de bir panayırda çalışmış. Peri Kardeşler'in adını duymamış olmama şaşırmış gibi yaptı. Dans edip zaman zaman da eski halk türküleri söylüyorlarmış. "Ancak harbiden ikisini de yapamıyoduk, bili-yon işte, ücretli çalışmamız bilem suç olurdu" demişti. Sonra da burun kıvırıp acemice surat buruşturarak "Bazen" diye eklemişti. Bunun çoğu zaman yazın sahillerde ve konser eğlencelerinde yapılan bir iş olduğu sonucunu çıkardım. Menajerleri şimdiki filmde küçük rolleri olduğunu öğrenince işe alınmışlardı. Asgari ücretle işe alınmış olunmalıydılar, zira salonun öbür tarafında duran küçük kız kardeşin devamlı yönetmenin yanından duruyormuş gibi görünmesi dikkatimi çekti. Benim de tanıdığım ünlü ihtiyar budala bir adamdı. Bazen kız kardeşi Miriam'ın benimle durduğu tarafa gizlice göz gezdiriyordu. Zekiliğinin ardında bir masumiyetin olduğu izlenimini de edindim.</span></p>

  <p class="calibre1"><span class="calibre2">Miriam'ı, belki kız kardeşini de filmde kullanabileceğime karar verdim. Hatta bu kavgaya hazır huysuz şarkıcıyı kullanmaya çalışmamak, aynı zamanda başlangıçta kafamda canlandırdığımdan da öte onlara yazık etmek olacaktı. Daha iyi bir yönetmen daha iyi bir iş çıkarabilirdi. Miriam'ın ev yapımı türünden bir tarzından etkilenmiştim, sonradan da ortaya çıktığı gibi giysiler ve sınıf açısından oldukça ileri görüşlü bir tarzdı. Üzerinde çalıştığım senaryoda küçük bir rol olabileceğini söyledim, hiçbir şey için söz vermedim ama birlikte bir öğle yemeği yiyebilirdik.</span></p>

  <p class="calibre1"><span class="calibre2">Miriam kirpiklerini kırpıştırdı.</span></p>

  <p class="calibre1"><span class="calibre2">"Aa, elbet.</span> <span class="calibre3">Soora?.."</span></p>

  <p class="calibre1"><span class="calibre2">"Onu isteseydim çok daha dolambaçlı söylerdim"    -</span></p>

  <p class="calibre1"><span class="calibre2">"Çok ne?"</span></p>

  <p class="calibre1"><span class="calibre2">"Dobra dobra"</span></p>

  <p class="calibre1"><span class="calibre2">Miriam burun kıvırdı. ”Ne demezsin." Sonra dedi ki "Beni kendi ayaklarımla tıpış tıpış sana getiremezsin ya <sup class="calibre6">11</sup></span></p>

  <p class="calibre1"><span class="calibre2">"Yanına istediğin kadar muhafız al."</span></p>

  <p class="calibre1"><span class="calibre2">Aslında Miriam'ı ikna etmek pek uzun sürmedi. Anlaştık, genç kızın peşine takacağı refakatçi kız kardeşi olacaktı. Kardeşinin adı Marjory idi ama Miriam ona Ağır Vasıta diyordu. Dakiklik pek ona göre değilmiş gibi görünüyordu.</span></p>

  <p class="calibre1"><span class="calibre2">Çok geçmeden dakikliğe ikisinin de değer vermediğini öğrenecektim. Öğle yemeğine mazeretsiz geç geldiler. Lokantaya göz gezdirdikten sonra (ikisi de burayı biliyordu) oturur oturmaz dudaklarını kemirip birbirlerine burun kıvırdılar. Daha önce böyle bir yere pek gelmediklerini biliyordum. Senaryomda onları yazacaksam, geçmişlerini bütünüyle ve asılsız olmayacak şekilde daha iyi bilmem gerektiği bahanesiyle ağızlarını aradım. Samimileşmeye başladılar. Şu anda içinde bulundukları dünyada mahcubiyetten nefis bir şekilde yoksundular. Her şey bir oyun, eğlence, şifre çözme ve şifrelerin çözülmesiydi. Çok geçmeden kendimi biraz, iki okul çocuğuna ziyafet veren yaşlı bir adam gibi hissettim. Her şey; yemekler, şarap, etrafımızdaki diğer insanlar, harcanan para öyle çok hoşlarına gitti ki. Onlar da beni merak ediyorlardı. Hollywood'dan bahsettim ve sık sık bazı ünlü isimler saydım çünkü onları duymak istediklerini biliyordum. Sonra sinema işiyle ilgili onların alışık olabileceklerinden daha dürüst bir şekilde lafa devam ettim. Hiçbir şey için kesin bir söz vermiyordum. Küçük kız kardeş belki de diğerinden daha güzel olan, aynı zamanda pek konuşkan olmayan Ağır Vasıta Marjory'de daha yavan yahut asık suratlı bir ima vardı. Daha doğrusu sanki abla olan kendisiymiş gibi en azından daha tetikte duruyordu. On dokuz yaşındaydı, Miriam ise ondan bir yaş büyüktü.</span></p>

  <p class="calibre1"><span class="calibre2">Önceden aralarında bir işaret kararlaştırmışlardı. Ama biraz ani bir hareketle Ağır Vasıta eşyalarını toparladı.</span></p>

  <p class="calibre1"><span class="calibre2">"Pardon. Randevuma gidicem "</span></p>

  <p class="calibre1"><span class="calibre2">Marjory gidince kiminle randevusu olduğunu sordum. Miriam omuz silkti.</span></p>

  <p class="calibre1"><span class="calibre2">"Ne biliyim. Herifin biri."</span></p>

  <p class="calibre1"><span class="calibre2">Yönetmen olduğu izlenimini edindim.</span></p>

  <p class="calibre1"><span class="calibre2">"Sadece geceleri."</span></p>

  <p class="calibre1"><span class="calibre2">"Bir sahneyi kabataslak yazdım. Gelip okumak ister misin?''</span></p>

  <p class="calibre1"><span class="calibre2">"Olur, tamam. Gülmicene yemin et."</span></p>

  <p class="calibre1"><span class="calibre2">Artık Miriam'ın hiç kuşkusu kalmamıştı, sadece alçakgönüllülüğü yüzünden gülümsememek için kendimi zor tutuyordum.</span></p>

  <p class="calibre1"><span class="calibre2">Miriam, taksiyle daireme dönerken, yolda birden benim söylediklerimi açtı.</span></p>

  <p class="calibre1"><span class="calibre2">"Valla, nutuk çekmesen de olur. Ben bunları çok gördüm."</span></p>

  <p class="calibre1"><span class="calibre2">"Sinema konusunda seninle dalga geçmiyorum."</span></p>

  <p class="calibre1"><span class="calibre2">"Biliyom." Miriam birkez daha burun kıvırdı. "Sana alıcı gözle bakıp notunu verdim."</span></p>

  <p class="calibre1"><span class="calibre2">"Güzel."</span></p>

  <p class="calibre1"><span class="calibre2">"Gösterimde senin sahtekâr mı, yoksa sadece lanet bir kaçık mı olduğunu çözemedimdi."</span></p>

  <p class="calibre1"><span class="calibre2">"Peki şimdi?"</span></p>

  <p class="calibre1"><span class="calibre2">"Belli olmuyo mu) Şimdi sen hakkaten bizim ne kadar sersem oldu-muzu biliyon."</span></p>

  <p class="calibre1"><span class="calibre2">Ama sonrasında ağzını kapatıp hiç de aptalca olmayan bir sırıtış geldi ve tüm normal diyalog kesildi.</span></p>

  <p class="calibre1"><span class="calibre2">Hepsi bu kadardı. Sahneyi kısaca okuyormuş gibi yaparak gözden geçirdik. Miriam pek başarılı değildi ama o anda ikimizin de aklı senaryoda değildi. Aklımız başımıza geldiğinde Miriam elbiselerini çıkarmış benden önce yatağa girmişti, davranışlarındaki aynı karşıtlıkların harmanını yatak dışına da taşıyordu. Hem kibarca iffet taslayıp hem de cinsellik konusunda hiç de cahil değilmiş gibi durmayı başarıyordu: çekingen ve meraklı, ilgisiz ve şefkatli hem yatılacak hoş biri olduğunun farkında hem de neden zahmete girdiğim konusunda aklı biraz karışık.</span></p>

  <p class="calibre1"><span class="calibre2">Sahte olan tek bir belirti vardı. Hâlâ yatakta yatıyorduk, Miriam, "Hemen çıkıp gideyim mi?"</span></p>

  <p class="calibre1"><span class="calibre2">"Gitmek mi istiyorsun?"</span></p>

  <p class="calibre1"><span class="calibre2">"Gitmemi istemiyosan gitmem."</span></p>

  <p class="calibre1"><span class="calibre2">Böylece onu keşfetmeye koyuldum. O ve Ağır Vasıta'nın bunu abartarak Orrible'den fırlamış bir cümle olarak telaffuz edişleri bana hâlâ resmen baba evinde oturduklarını düşündürdü. Öyle olmamasını diliyorlardı, evde sürekli tartışma vardı, mesleki korkudan ziyade şu Cockney sofuluğundan ("Yani, ayrılamıyorlardı, herkes bana babamın içlerindeki en azgın kart herif olduğunu anlatıyo") kaynaklanıyordu. Ana babaları her zamanki eski usul şablonu uyguluyorlardı, sedefli Kral ve Kraliçe olarak yataktan kalkıp iki kıza da bir zamanlar onlar da bunun bir parçasıymış gibi davranıyorlardı. Miriam bunun bir tür kıskançlık olduğunu düşünüyordu çünkü ona göre kendi ekmeklerini kazanmaya çalışıyorlardı. Bu aptalcaydı, on beş yaşındayken yaşamın lanet olası gerçeklerinin içine itilmesine izin verilmişti ve onlar da bütün bunları, onun ne mal olduğunu ve bu konuda bir şey yapamadıklarını biliyorlardı. Sadece babasının maaşıyla geçinebilmeleri cambazlık olurdu. "Beni hepten deli ediyordu, biliyon işte, zavallı herife harbiden hiç şans tanımadım. Ben bunu söylicem deyince anacığım onu mahkeye vermek istedi. Biliyon işte, eğer o ... ama adalet her şeyden üstündür di mi ama?" O zamandan beri hayatında bir sürü herif olmuş ama uzun sürmemiş, Miriam büyüdükçe İğrenç Hackney'den ve oranın delikanlılarından uzaklaşıyordu. Belki de kız kardeşinden de.</span></p>

  <p class="calibre1"><span class="calibre2">"Aman Yarabbi. Hakkaten . .. Babam öyle bir lanet olası kart bir sapık ki. Benden de hoşlanıyor. Anlatabiliyom mu?"</span></p>

  <p class="calibre1"><span class="calibre2">"Tahmin edebiliyorum.<sup class="calibre6">1</sup>'</span></p>

  <p class="calibre1"><span class="calibre2">"Babama ortadan kaybolmasını söyledim. Keşke Marjory de bunu yapabilse"</span></p>

  <p class="calibre1"><span class="calibre2">Bir süre sonra Miriam, karakteristik canlı bir kayıtsız merak tonuyla "Ben nasılım? Hoşlanıyon mu benden?" dedi.</span></p>

  <p class="calibre1"><span class="calibre2">Ondan hoşlandığımı kanıtladım. Sonra biraz uyuduk ve saat altı buçuk oldu. Programa göre senaryoda ilerlemiştim. Miriam'ın o gece bende kalmasını kararlaştırdıktan sonra sinemaya gidip geç vakitte akşam yemeği yedik. Eve dönünce Miriam, Hackney'deki ailesine telefon etti, duyduğum en kısa süren telefon görüşmesiydi. Eve gelmeyecekti, iyiydi. Bir arkadaşındaydı. "N'aptığımı biliyom anne. Sonra, eee, bu onun bilice iş di mi ama?" Miriam ahizeyi kapatıp kederli bir yüz ifadesiyle bana baktı.</span></p>

  <p class="calibre1"><span class="calibre2">Ertesi gün davetim üzerine evime taşındı. Birlikte yaşaması kolay biri olduğunu zaten biliyordum ve bu anlamda onu kullandım. İşlerime karışmasına izin vermeyecektim, galiba ona daha ziyade evcil hayvan muamelesi yaptım; doyurmaya, süslemeye, sevmeye ve birkaç numara öğretmeye hazır olduğum biri ama asla kalbimi çalacak biri değil. Miriam hani şu hem kurnaz hem de cahil olan kızlardan biriydi ve her zamanki savunma mekanizmasıyla bütün üstün bilgilerden kuşku duyuyordu. Kitap okumak onu aşıyordu, buna rağmen ara ara okumaya gayret ediyordu. Ama çok geçmeden kıyafet, yemek, seyrettiğimiz filmler, tuhaf sergiler gibi başka şeylere de aklı çalıştığını fark ettim. Bazı bilgilerini, özellikle filmler üzerine olanları önümde sergiliyordu. Ticari film yapımcılarının en önemli ahmaklıklarından biri, sıradan izleyicinin aklının nasıl işlediği konusundaki cehaletleridir. Dünyadaki filmlerin bütün gizli ilk gösterimleri ve tepki çözümleme raporları gerçekte olan şeyin yarım saati kadar bile etmez. Eğer günümüzde izleyicinin gözüyle izlemeyi düşünürsem Miriam'ınkiyle bakmaya çalışırım. Duygusallığı ve gösteriyi yalayıp yutuyordu. Bunun yanında ona bazı klasikleri ve ciddi çağdaş sinemanın ne eksende olduğunu gösterdim. İlk burun kıvırmanın ve isteksizliğin ardından, oldukça kısa sürede kalite çok hoşuna gitti ve sanırım bu, sadece beni memnun etmek için de değildi.</span></p>

  <p class="calibre1"><span class="calibre2">Biraz ilerledim: "O" aslında "onlar" olmalıydı. Miriam bazı temel alışveriş ve ev işlerini yapıyordu ancak yine de ben çalışırken geçireceği uzun saatler vardı, çok geçmeden gündüzleri tek başına dışarı çıkmaya başladı. Anne babasını, kız kardeşini görmeye (ya da o öyle olduğunu söylüyordu), bazen de sadece sinanıaya gidiyordu. Bir keresinde geri dönmemişti. Ama telefon edip yanında "anacığı" olduğunu, moruk adamın domuzluğu tuttuğunu sarhoş da olduğunu ve o gece orada kalmak istediğini söyledi. Ertesi gün de geç vakitte eve döndü.</span></p>

  <p class="calibre1"><span class="calibre2">Onu gördüğüme sevindim,- gevezeliği, geçirdiği korkunç akşamı yeniden anlatışı hoşuma gitti.</span></p>

  <p class="calibre1"><span class="calibre2">Birkaç gün sonra eve beklenilen saatte döndüğünde yalnız değildi. Bu sefer yanında kız kardeşi vardı. Marjory sanırım, Miriam'dan gelen şiddetli baskı altında küçük bir yıldız olacakken uyuyor olduğu düşüncesiyle evi terk etmişti. Kız mutsuz görünüyor, belli belirsiz bir şaşkınlık yaşıyordu ve oldukça dokunaklı bir şekilde benim kimsesiz, evden kaçan çocuklar için sığınma evi işletmediğimin de farkındaydı. Evdeki bütün o hır gürle yüz yüze gelmemesi için sadece bu gece kalacaktı. Fazladan iki oda olduğundan geri çevirmek olmazdı ve Miriam uysal rolünden memnun olsa bile, bunun karşılığında boş saatlerimin yanında ara sırada "cep harçlığı olarak" sadaka isteneceğini hissediyordum. Dışarı çıkmadık, evde marifetlerini sergilemekten ziyade eğlenerek yemek pişirdiler. Mutfakta alçak sesle konuştuklarını duyuyordum ve bu her nedense sevimliydi. Sıradanlıkları, abla kardeşlikleri, yemek sırasında kendi aralarında biraz çekingen olmaları, birlikte yediğimiz ilk öğlen yemeğinde kıkırdama eğilimleri hoştu. Sonrasında Miriam'la yatakta yalnızken benim zaafımdan faydalanıyorlarmış, kendi sorunlarını benim üzerime "yıkmış" gibi hissedebileceğim konusunda onun duyduğu endişeleri dinledim. Miriam bana biraz daha evlerinden, anne babalarından özellikle de babasından bahsetti. Babaları şu kederli soytarının çirkin örneklerinden biriydi, sahnedeyken ya da bir birahanedeyken sürekli neşeli, mülayim ama kendi evindeyken asabi ve aniden yumruğunu sıkan bir zorbaydı. Daha da kötüsü o ve Marjory daha küçükken bir "şeyler" olmuştu... "Valla, Dan, sana anlatamam... tabi o sürekli çakırkeyifti." Sonra Miriam çekinerek "O işi kastetmiyom. Biliyon ya. Sade... biliyon" dedi.</span></p>

  <p class="calibre1"><span class="calibre2">"Bunlar artık bitti mi peki?"</span></p>

  <p class="calibre1"><span class="calibre2">"Tabi. Daha biz küçüktük. İnsan hiç unutamıyo ama<sup class="calibre6">11</sup></span></p>

  <p class="calibre1"><span class="calibre2">Miriam duraksadı, sonra karanlıkta fısıldamaya devam etti: "En iğrenç olan da onun bize başka türlü nasıl babalık yapıcanı bilmiyo olmasıydı. O zamandan beri bizi tanımak istemiyo. Sanki bizim doğmamız anacığımın suçuymuş gibi. O öyle adi, aşağılık bir heriftir ki hayal bile edemezsin. Susmamı mı istiyon?"</span></p>

  <p class="calibre1"><span class="calibre2">"Yo. Anlat.<sup class="calibre6">1</sup>'</span></p>

  <p class="calibre1"><span class="calibre2">"Misal: Geçen ay eve indimdi, ayyaşı pazar akşam yemeğine gidip getirmee. Biliyon ya üstüme atıldı, her yerde içkiler, sanki her babanın hayalindeki kızmışım gibi bana fiyaka satıyodu. Sonracıma dışarı çıktık bi. .. Aman Tanrım biliyon ya. Birden başladı benimle Marjory'e ağzına gelen bütün küfürleri savurmaya. Bir gün onu öldürebilirim. Vallahi. Bir de anneme yaptıkları. Hayal bile edemezsin"</span></p>

  <p class="calibre1"><span class="calibre2">Miriam'ın nadiren sustuğu zamanlarda bunu çok da iyi anlayabiliyordum ama en azından iki kızını ahlaki olarak annelerinin dizinin dibinde tutan tuhaf, neredeyse asil işçi sınıfına has sorumluluk duygusunu anlamaya başlıyordum. Bir gün bana annelerinin bir resmini gösterdiler. Ellilerinin başlarında bir kadın, saçlarını sıkıca arkada toplamış, biraz Çingenelerinkine benzeyen bir yüz,- yıpranmış, zamanından önce çökmüş ama yine de gülümsüyordu. Terk edip gitmesi için ona yalvarmışlar ama eğer giderse başka türlü bir belayla karşı karşıya kalacaklarmış: Anneleri çekip giderse, terk edildiğinde koca herifin ne yapacağı korkusu. Bir</span> <span class="calibre3">East End Mycenae</span> <span class="calibre2">okudum, acımasız kader oyunları anlatıyordu, çok basmakalıp belki ama oldukça gerçek. O akşam uzanmış, konuyu enine boyuna anlatan Miriam'ı dinlerken sıcakkanlı melez bir köpeği yanıma almaktan çok daha önemli bir şey yaptığımı biliyordum ama kendimi, incitmemem gereken birisiyle buldum. Ertesi sabah Marjory'ye her şeyi halledene kadar burada kalabileceğini söyledim. Laius'nun garezi.</span></p>

  <p class="calibre1"><span class="calibre2">Marjory'nin çekingenliğinin oldukça aldatıcı olduğu da ortaya çıktı, doğuştan gelen herhangi bir özellikten daha ziyade önceden duyulan güvensizlik sorunuydu. Miriam ona emirler yağdırma eğilimindeydi ve biraz azarlamaya dayalı bir ilişki geliştirmişlerdi, eskiden de öylelermiş ve artık bunu gizlemiyorlardı. Miriam'a olan tavrımın bir benzerini o da göstermeye başladı. Ablasına göstermiş olduğum yargı ve bilgiler artık, bazen çok büyük bir zorbalık ve tiranlıkla da olsa küçük kızın üzerinde uygulanıyordu. Hakemlik yapmak zor değildi. Birbirlerine tükürmeleri bana eğlenceli geliyordu ki çok</span> <span class="calibre3">ciddi</span> <span class="calibre2">değildiler. Bir iki</span> <span class="calibre3">sefer</span> <span class="calibre2">benimle tartışmak için bir araya geldiler. Gitgide bana daha çok ayaklı ansiklopediymişim muamelesi yapıyorlardı: Neden Tanrı'ya ya da ahrete inan-mıyormuşum, neden İşçi Partisi'ne oy vermişim, ekspresyonizm neymiş, neden balık ekmeği küçümsüyormuşum ... Bir gün benim hiç tazı yarışlarına gitmemiş olduğumu duyunca gerçek anlamda şaşırdılar, mecazi olarak değil. Böylece sürüklenip Harringay'e götürüldüm ve orada paralarımı kaybettim ya da onlar bana paralarımı buldular. Kendimi rahatsız edici derecede izine çıkmış bir pezevenk gibi hissetmiştim ama hoşuma da gitmişti. Başaracağı şüphe götürmeyen galip tazıların bir kez daha başarısız olduklarında kızların attığı çığlıklar, feryatlar ve eve gelene kadar gevezelik etmeleri; yattığımızda ise Miriam'ın yapışkan genç bedeni.. .</span></p>

  <p class="calibre1"><span class="calibre2">Özellikle o geceyi hatırlıyorum. O sıralarda kız kardeşi beş altı gündür bizimle beraber kalıyordu ve bana öyle geliyordu ki söylenene kadar da gitmeyecekti. Miriam sürekli bana onun o eski benliğine döndüğünü söyleyip duruyordu, daha doğrusu sanki ben mucizevi bir tedavi uygulamışım gibiydi. Onlar da meteliksizdi. Aç gözlü değildiler, hiç para istemediler ama verilince de almam demediler. Güya bende para boldu, sadece minnettarlık duyuyorlardı, gerçi onlara harcanan veya Miriam'a verdiğim para yüzünden vicdan azabı da çekmiyorlardı. Ama bu gece para meselesi Miriam'ı gizliden gizliye rahatsız ediyor olmalıydı, sessizce uzanmış yatarken birden boynumun yan tarafını öpüp şunu fısıldadı:</span></p>

  <p class="calibre1"><span class="calibre2">"Kardeşimden hoşlanıyon mu?"</span></p>

  <p class="calibre1"><span class="calibre2">Bu, o akşam daha erken saatlerde tazı stadyumundaki o küçük olayı aklıma yeniden getirdi. Marjory'nin üzerine para yatırdığı köpeklerden biri, kapandan çıkarken tökezleyince geç çıkış yaparak birinci gelme şansını maalesef kaçırmıştı. Marjory umudu kırılmış ve can sıkılmış bir halde yüzünü omzuma doğru çevirmişti. Gülmüştüm ve b ir an kolumu ona dolamıştım. Miriam da bunu görmüştü.</span></p>

  <p class="calibre1"><span class="calibre2">"Saçmalama. Senden daha çok hoşlanıyorum."</span></p>

  <p class="calibre1"><span class="calibre2">"Niye saçma olsun ki?"</span></p>

  <p class="calibre1"><span class="calibre2">"Kıskançlık ediyorsun."</span></p>

  <p class="calibre1"><span class="calibre2">"Soruma cevap vermiyon ki."</span></p>

  <p class="calibre1"><span class="calibre2">Başını öptüm. "İkinizden de hoşlanıyorum. Ama yatakta sadece senden"</span></p>

  <p class="calibre1"><span class="calibre2">Bunu düşünürken bir sessizlik oldu. "Anlamıyosun, Dan. Hoşlansan da bunu takmam."</span></p>

  <p class="calibre1"><span class="calibre2">Poposuna hafifçe vurdum. "Hadi. Kötü konuşmalar bunlar."</span></p>

  <p class="calibre1"><span class="calibre2">Poposuna bir şaplak daha attım. "O senden hoşlanıyo.”</span></p>

  <p class="calibre1"><span class="calibre2">"Nereden biliyorsun?"</span></p>

  <p class="calibre1"><span class="calibre2">"Konuştuk da ondan"</span></p>

  <p class="calibre1"><span class="calibre2">"Öyleyse konuşmamalıydınız."</span></p>

  <p class="calibre1"><span class="calibre2">"Senden hoşlanıyoz da ondan. Sana minnettarız da ondan." Miriam "Eğer sen de istersen" dedi.</span></p>

  <p class="calibre1"><span class="calibre2">O zaman istemediğimi daha sert bir şekilde söylemeliydim fakat böylesi bir karanlık, yakın gün ışığından çok uzaktır. Bir yanım bu fikirden hoşlanmadan edemiyordu. Ama sanırım her şeyden önce meraklanmıştım.</span></p>

  <p class="calibre1"><span class="calibre2">"Benden gerçekten hoşlaıısaydın bu senin gerçekten kıskançlık duymana neden olurdu" dedim.</span></p>

  <p class="calibre1"><span class="calibre2">"Valla, takmam." Miriam yine boynumu öptü. "Seni tanısam . .. biliyon ya." Sonra "Pis bir şeyi kast etmiyom. Aynı ol' Doodah gibi. İkimiz beraber. Öyle bir şey değil" dedi.</span></p>

  <p class="calibre1"><span class="calibre2">Miriam'a, "ikisiyle de beraber" olmayacağı için hüsrana uğramışım gibi yaparak takılmak geldi içimden. Ama Miriam'ın hiç durmaksızın bana daha çarpıcı bir şeyler söylemeye çalıştığını, önerisinin kulağa ne kadar inanması güç, müstehcen (her ne derseniz) gelebileceğini biliyordum. Onunla benim bir geleceğimizin olmadığını, mesafelerin kapatılamaz olduğunu, o ve kız kardeşinin benimle takıldığı için memnun olduğunu filan söylüyordu.</span></p>

  <p class="calibre1"><span class="calibre2">"Engel olduğunu mu düşünüyor?"</span></p>

  <p class="calibre1"><span class="calibre2">Miriam'ın başını salladığını hissediyordum. "Evet, birazcık'<sup class="calibre6">1</sup></span></p>

  <p class="calibre1"><span class="calibre2">"Onu kapı dışarı atmayacağım, Miriam. Eğer sorun buysa."</span></p>

  <p class="calibre1"><span class="calibre2">"Onu demek istiyon sandım."</span></p>

  <p class="calibre1"><span class="calibre2">"Sevimlisin. Aynı zamanda olağanüstü de<sup class="calibre6">1</sup>' Başını kaldırıp dudaklarından öptükten sonra yerlerimize geri döndük. Miriam'ın sırtı bana dönüktü, ona sarıldım. Meselenin kapandığını düşünüyordum, uykuya dalacaktık. Ama birkaç dakika sonra Miriam tekrar fısıldadı:</span></p>

  <p class="calibre1"><span class="calibre2">"Artık bundan sona iyilik yapmiycam."</span></p>

  <p class="calibre1"><span class="calibre2">"Uyuyalım artık."</span></p>

  <p class="calibre1"><span class="calibre2">Bu bir an Miriam'ı şaşırttı. Ama yine başını iki yana salladı ve sessizlik oldu.</span></p>

  <p class="calibre1"><span class="calibre2">Ertesi gün Miriam'ın Marjory'ye fısıltılı konuşmamızın nasıl sonuçlandığını aktarıp aktarmadığı konusunda hiçbir fikrim yoktu, buna dair herhangi bir belirti göremiyordum. Aynı zamanda iyi niyetle ya da en azından daha içten bir şekilde sunulan stepneye bakmaktan alamıyordum kendimi. Birkaç gündür ikisini yan yana gördüğüm için onların kendilerine has çekiciliklerini çözmeye başlamıştım. Küçük olanın kafası daha az çalışıyordu ama aynı zamanda erkekler konusunda daha bilinçliydi. Başka bir karışım, yüzsüzlük ve kurnazlık, bir de masumiyetin altında yatan bir tür kıskançlık, belki de bir yaş küçük olmasındandı. Daha az çekingen olmasına rağmen birazcık daha öğrenci gibiydi.</span></p>

  <p class="calibre1"><span class="calibre2">İki gece sonra yatağa yatmış kitap okuyordum. Kızlar mutfaktaydı, her gece kendilerine sütlü kakao yapıyorlardı. Seslerini işitiyordum, sonra Marjory'nin kaldığı, Caro'nun eski yatak odasına girdiler. Birkaç dakika sonra, biri kapımın girişinde dikiliyordu. Bu, Marjory'di. Üzerinde kısa bir gecelik vardı. Onu ilk defa gündelik kıyafetleri dışında bir giysiyle görüyordum.</span></p>

  <p class="calibre1"><span class="calibre2">"Bu gece yalnız başına uyumak istiyo."</span></p>

  <p class="calibre1"><span class="calibre2">Marjory'nin sadece bir haberci olduğunu düşünmüşüm gibi yapacak kadar utanmıştım.</span></p>

  <p class="calibre1"><span class="calibre2">"Aa, peki."</span></p>

  <p class="calibre1"><span class="calibre2">Marjory gitmiyordu.</span></p>

  <p class="calibre1"><span class="calibre2">"Benim gelicemi söyledi. İstersen gideyim."</span></p>

  <p class="calibre1"><span class="calibre2">"O halde emirlere uymuyor."</span></p>

  <p class="calibre1"><span class="calibre2">Marjory bir şey demedi, yere baktı, sonra başını kaldırıp tekrar bana baktı. Dudakları hoştu, beklediği sırada tuhaf bir şekilde titreyen kasvetli bir gülümseme dudaklarında Cheshire kedisi gibi asılı kalmıştı. Başımı önüme eğip kitaba baktım ve gözlerimi kitaptan ayırmadım.</span></p>

  <p class="calibre1"><span class="calibre2">"Galiba gitsen iyi olacak."</span></p>

  <p class="calibre1"><span class="calibre2">"Benden hoşlanmıyon mu?"</span></p>

  <p class="calibre1"><span class="calibre2">"Tabii ki senden hoşlanıyorum."</span></p>

  <p class="calibre1"><span class="calibre2">"Niye madem? . ."</span></p>

  <p class="calibre1"><span class="calibre2">"Senin zaafından faydalanmak istemiyorum ya da Miriam'ınkinden <sup class="calibre6">11</sup></span></p>

  <p class="calibre1"><span class="calibre2">Marjory bir süre sustu. Geceliği çok kısaydı, geceliğin şişkin cepleri ona ya da benim yaşantımdaki hiçbir kadına yakışmıyordu. Bacakları daha ince ve süssüz bir şey giymesi gerektiğini gösteriyordu.</span></p>

  <p class="calibre1"><span class="calibre2">"Ne okuyon?"</span></p>

  <p class="calibre1"><span class="calibre2">Bu söylediğine gülümsemek zorunda kaldım, ne okuduğum çok belliydi ve Marjory hemen gücenmiş gibi baktı.</span></p>

  <p class="calibre1"><span class="calibre2">"Sorduk sadece."</span></p>

  <p class="calibre1"><span class="calibre2">"Miriam'a gayet açık bir şekilde bunun olmasını istemediğimi söyledim"</span></p>

  <p class="calibre1"><span class="calibre2">"O senin nazik biri olduğunu söyledi."</span></p>

  <p class="calibre1"><span class="calibre2">"insanın bazen öyle olmayı denemesi lazım"</span></p>

  <p class="calibre1"><span class="calibre2">Marjory saçını arkaya savurdu. Ellerini arkasında kavuşturmuş, kapının yan tarafına yaslanıyordu.</span></p>

  <p class="calibre1"><span class="calibre2">"Öyleyse denemen lazım di mi?"</span></p>

  <p class="calibre1"><span class="calibre2">"Terbiyesizleşme." Marjory başını önüne eğdi. "Ben halimden memnunum."</span></p>

  <p class="calibre1"><span class="calibre2">"Ben deyilim. Ayacıklarını da soğuktan donuyo."</span></p>

  <p class="calibre1"><span class="calibre2">Direncim azaldı.</span></p>

  <p class="calibre1"><span class="calibre2">"Git sigara getir."</span></p>

  <p class="calibre1"><span class="calibre2">"Sonra yanında kalayım mı?''</span></p>

  <p class="calibre1"><span class="calibre2">"Sadece konuşmak için. Bir sigara içene kadar."</span></p>

  <p class="calibre1"><span class="calibre2">Marjory önce gözden kayboldu, sonra geri döndü ve iki sigara yakarken yatağın ayak ucunda dikiliyordu. Geceliği şeffaftı. Dolanıp yatağın boş olan tarafına geldi ve sigaramı uzattı.</span></p>

  <p class="calibre1"><span class="calibre2">"Yanına oturayım mı Dan? Ayacıklarını hakkaten üşüdü."</span></p>

  <p class="calibre1"><span class="calibre2">İçime bir nefes çektim. "Ben çık diyene kadar. Sonra dışarı çıkacaksın."</span></p>

  <p class="calibre1"><span class="calibre2">Marjory ağır başlı şekilde öbür ucundan yatağın içine girdi. Yoğun bir parfüm kokusu geliyordu. Göz ucuyla okuduğum kitaba baktı.</span></p>

  <p class="calibre1"><span class="calibre2">"Şiir mi?" Daha yakından bakmak için boynunu uzattı. "Bana da okusan keşke azıcık Miriam'a okuduğun gibi."</span></p>

  <p class="calibre1"><span class="calibre2">Yatak odamın sandığımdan daha az sırrı olduğunu fark ettim. Kitap, Bullen'in on yedinci yüzyıl aşk şiirleri antolojisiydi.</span> <span class="calibre3">Speculum amanti</span> <span class="calibre2">ile daha bir gece önce Miriam'a bundan birkaç şiir okumuştum."</span></p>

  <p class="calibre1"><span class="calibre2">"Okuyamam. Kötü fikirler verebilir."</span></p>

  <p class="calibre1"><span class="calibre2">Ablasının yaptığı gibi burun kıvırdı. "Heralde şu yaşlı azgın kadar pis deyildir." Pijamalarımı Miriam'a vermiştim ve üzerime pijama niyetine eski bir süveter giymiştim. Marjory dirseğimi dürttü. "Şakadan anla azıcık da olsa."</span></p>

  <p class="calibre1"><span class="calibre2">"Ciddi şeylerden konuşacağımızı sanıyordum."</span></p>

  <p class="calibre1"><span class="calibre2">"Biraz sonra."</span></p>

  <p class="calibre1"><span class="calibre2">Okumaya başladım. Birinci kıtanın sonuna doğru Marjory yanıma sokulmaya başladı. Şiiri kitaptan takip etmek istedi. Sonra kül tablasını almak için bana doğru uzanıp daha da yaklaştı, birkaç mısra sonra sağ kolumu kaldırıp omuzlarına doladı ve battaniyenin altından çıplak bacağını boylu boyunca benimkine değdirdi. Bu kısa şiirin sonuna kadar ve ardından gelen daha uzun şiirin çoğunu okurken de uslu, küçük bir</span> kız gibi durdu ama sonra sigarasını söndürünce bedenini çevirip bir bacağını yukarı doğru çaprazlamasına gezdirdi. Üçüncü şiire gelince bir elini yatak örtüsünün altında yavaşça gezdirmeye başlamıştı ve geceliği o denli yukarı sıyrılmıştı ki aşağı çekiştirmesi gülünç oldu. Kitabı kapattım. Yüzü omzuma dönüktü, gözleri kapalıydı.</p>

  <p class="calibre1">"Durmasana. Hoşuma gitti. Güzelmiş” diye mırıldandı.</p>

  <p class="calibre1">Bu ona benden daha iyi gelebilirdi, yakında olacak olan şeyin ahlaki sorumluluklarını gözden geçirmem beş saniye gibi kısa bir zaman aldı, sonra ışığı söndürüp fiziksel olanları gözden geçirmeye başladım. Artık ablasından daha masum değildi ve en azından karanlıkta, çok daha oynaktı.</p>

  <p class="calibre1">Ertesi sabah iradesizliğim yüzünden pişman oldum. Marjory yataktan kalkmıştı, ikisinin mutfakta konuştuklarını duyabiliyordum. Onların yüzüne bakmak zorunda olduğumu da biliyordum ve bunu gösterişsiz, yavan bir mahcubiyetle yaptım. Mutfak masasının yanında dudaklarını kemirerek sessizce oturuyorlardı. Böylece Miriam göz ucuyla başını kaldırıp bana baktı.</p>

  <p class="calibre1">"Kim en yüksek sayıyı yaptı bakalım?”</p>

  <p class="calibre1">"Birinci yarı berabere."</p>

  <p class="calibre1">Bakışıp kıkırdamaya başladılar, unutuldu gitti. Her nasılsa suçluluk, utanç ve bütün olası sonuçlar, onlarla birlikte uzun sürmüyordu. Onlara meseleleri zorla kabul ettirmem, hissettikleri her tabunun hâlâ gerekli olduğunu belirtmem gerektiğini seziyordum. ”Sayı” bir daha asla ima edilmediği gibi, "ikisiyle birden" de asla birlikte olmadım. Yataktan çıkınca hangisinin daha gözde olduğuna dair bir işaret vermeyecektim, aslında benimle yalnız fiziksel temastan ya da ne olursa olsun anlatılmasından kaçınıyorlardı. Sinemada ikisinin de elini tutmamda ısrar ediyorlardı. Televizyon seyrederken genellikle ikisi beraber benden uzakta oturuyordu, yaşları çok daha küçük abla kardeş gibiydiler ama disiplinli bir okulda yetiştirilmişlerdi, daha çok küçükken düzenli olarak akşamları evde yalnız bırakılmışlardı. Birbirlerinden şikâyet etseler bile yine de birbirlerini çok yakın olmak istiyorlardı.</p>

  <p class="calibre1">Oyuncaklarını, bebeklerini, o zamanki yakınlıklarını paylaştıkları bir günden bahsettiklerini hatırlayarak içimde bulmuş oldukları yetişkin oyuncağı böylesine kıskançlık göstermeksizin nasıl paylaşabildiklerini biraz daha iyi anlıyorum.</p>

  <p class="calibre1">Bu prensipte böyleydi tabii ki. Biz karşılıklı meraktan, şefkatten, içinde aşkın hiç olmadığı fiziksel bir hazdan oluşan bir karışımdık. Sanırım fiziksel olarak daha fazla zevk alan çoğunlukla bendim, farklı zamanlarda ikisi de en çok karanlıkta yatakta uzanıp konuşmaktan hoş<span class="calibre2">landıklarını itiraf etmişlerdi. Ben durdurmasam çoğu zaman bütün gece konuşurlardı. Yaşamlarındaki her şeyi itiraf etme açlığı çekiyorlardı ve daha önce hem profesyonel bir yazarla hem de tatlı sözler eden, dinleyen, onları incitmeden yanlışlarını düzelten biriyle hiç tanışmamışlardı. Özellikle Marjory'nin olayları olduğu günkü tazeliğiyle anımsayacak harika bir hafızası vardı. Okul gezileri, oynadıkları piyesler, müzikhol karakterleri, meslek sırlarıyla ilgili olan şeylerin hepsini hatırlıyordu. Miriam'dan daha güçlü mimikleri vadı.</span></p>

  <p class="calibre1"><span class="calibre2">Bir akşam oturma odasında daha önceki bir temsili benim için sahnelediler, dansta ayak hâkimiyetinde oldukça becerikliydiler ama söylemeye kalkıştıkları bir şarkıyı yarıda kesmek zorunda kaldılar neyse ki. <sup class="calibre6">i</sup>kisinin desesi ahenkli değildi veheryerde ölübir sanatın, ölmekte olan bir eğlencenin kederli ruhu geziniyordu. Üstüne üstlük artık kızlar için açıkça sorumluluk duyuyordum. Senaryonun ilk taslağı bitmiş, içinde onlara yer vermiş olduğum sahne (ikisine de sahnede rol vermeye karar vermiştim), prensipte kabul edilmişti fakat yine de yapım ekibi gelip de rol paylaşımı başlayana kadar onlara rol alacaklarına dair bir söz veremedim. Onları uyarmıştım, pek umurlarındaymış gibi görünmüyorlardı ama benim umurumdaydı. Menajerleri eski işlerinden biriyle "arayı doldurmaları" konusunda onları sıkboğaz etse de ilgilenmiyorlardı. Mankenlik, kabare ve her türden aptalca fikirlerden bahsediyorlardı ve onların menajerleri olma konusunda kuşkularım giderek artıyordu. Derinlerde ikisinde de amaçsızca bir sürükleniş, bir boş vermişlik vardı ya da Brecht'in ölümsüzleştirdiği türden bir cesarete sahip olabilirlerdi. Bir sinema bileti, bir külah patates kızartması ve barınmak için pansiyon parası buldular mı hayatta kalırlardı. Bu bazen beni rahatsız etse de aynı zamanda bunun şartlı bir orta sınıf hiddeti olduğunu biliyordum.</span></p>

  <p class="calibre1"><span class="calibre2">Yedi sekiz hafta bu şekilde yaşadık. Sonra benim bazı tashihleri tartışmak üzere senaryomun yönetmeni olacak kişinin bir kovboy filmini bitirmek üzere olduğu yere, New Mexico'ya gitmem gerekti. Onlara ben yokken dairemde kalabileceklerini söyledim, onlar da kalacaklarını söylediler. Ama bir öğleden sonra, New Mexico'ya gitmeden hemen önce eve vardığımda gitmiş olduklarını fark edince çok fazla şaşırmadım. Yazı masasının üzerinde bir Eski Eton kravatı duruyordu, şık terzinin birinde görmüş şeklini beğeneceğime karar vermiş olmalıydılar ve bir çift iğrenç Siyam ikizi kol düğmesi vardı. Onlara her şeyi öğretmemiştim ancak hiç kol düğmesi takmadığıma dikkat etmemelerine biraz gücenmiştim. Bir demet kasımpatı, kol düğmelerinden daha güzeldi; hatta alelacele yazılmış not, ondan da güzeldi:</span> <span class="calibre3">Hiç kimseyi hiçbu denli çok sevmiycet.</span> <span class="calibre2">Cümledeki çift olumsuzluğu düzeltmiştim. "Bu denli"</span> ifadesini bu şekilde kullanmayı senaryomdan öğrenmişlerdi. O not hâlâ bende durur.</p>

  <p class="calibre1">Hackney'e telefon ettim ama evde değillerdi. Birleşik Devletler'e gitmem için yola çıkmadan önceki iki gün içinde her telefon edişimde de evde yoktular. Menajerlerinin de bir yardımı olmadı. İki hafta sonra geri döndüğümde menajere yine telefon ettim. Bu süre içinde en azından yapımcı ve yönetmene Miriam'la Marjory'yi denemeleri fikrini kabul ettirmiştim. Ama menajer bana, onların kısa bir süre önce Münih'teki bir gece kulübünde şov yapan bir dans topluluğuna katılmak için Almanya'ya gittiklerini söyleyince dehşete düştüm. Bana, bunun "dürüst" bir iş olduğuna, beyaz kadın ticareti için ihracat yapmamaya çok dikkat ettiğine ve film olasılığının artık çok daha sağlam olduğunu onlara ileteceğine dair söz verdi. Hatta bana adreslerini verdi ve o adrese mektup da yazdım. Ama onlardan hiçbir yanıt gelmedi, rol paylaşımı başladığında bile sesleri çıkmadı. Münih'teki dans topluluğuna katılmalarından üç gün sonra topluluktan ayrılmışlar. Anneleri onların İtalya'da olduğunu sanıyordu ama ona "hiç mektup yazmamışlar" . Anneleri, sesinde bir bezginlik ve teslimiyetle bana son bir suçluluk yaşattı. Yuvadan uçup gitmelerine yardım ettiğim için yavrularından mahrum kalmıştı şimdi. Senaıyomda onların oynadığı sahneleri değiştirdim. O zamandan beri de onları ne gördüm ne de onlardan bir haber aldım.</p>

  <p class="calibre1">Onlar tanıdığım en medeni feminen yaratıklardı ve olur da bu yazdıklarımı okurlarsa burun kıvırıp kıkırdayacaklarını duyar gibiyim. Geçmişe dönüp bakınca, onların hayret verici dürüstlükleri, ince bir anlayış ile zekâları olduğunu görebiliyordum. İlişkimiz olduğundan daha uzun süremezdi. Ama şimdi bunu ideal bir dünyaya, hatta belki de geleceğe anlık bir bakış olarak anımsıyorum. İğrenç bir şoven erkek mantığıyla, iki bedenle birleşmeyi, eski bir harem fantezisine düşkünlük olarak değil de romantik aşkın bütün engellerinden, irin toplamasından ve habis bencilliğinden bu denli muaf olduğu için böyle anımsıyordum. İki ay boyunca bizim yaptığımız da buydu: Kin gütmeden, gö'Zyaşı dökmeden, sahiplenici olmadan, aslında insandan başka hiçbir şeye faydası olmadan hareket ettik. Bu esasen onların yaptığı bir işti, benim değil.</p>

  <p class="calibre1">Jenny bir gün işte öğrendiği aptalca bir psikoloji oyununu bana da oynattı. Biri ıssız bir adaya götürmek için üç kişi seçmek zorunda olsa hangi cinsiyeti seçer?</p>

  <p class="calibre1">"Üç kadın."</p>

  <p class="calibre1">"Bunu söyleyeceğini biliyordum."</p>

  <p class="calibre1">"O zaman sormana gerek yoktu."</p>

  <p class="calibre1">"Dengeli erkekler bir erkek iki kadın derler."</p>

  <p class="calibre1">"Karma çiftler için kesinlikle daha iyi."</p>

  <p class="calibre1">"Bilmediğin şey ise üç kadının, senin kadınlardan nefret ettiğin anlamına gelmesi. Onların birbirlerini yok edişlerini görmek istiyorsun."</p>

  <p class="calibre1">"Bir keresinde bunu asla yapmayacak iki kişi tanımıştım. Geriye bulmam gereken bir kişi kalıyor"</p>

  <p class="calibre1">"O kişi tabii ki ben olamam."</p>

  <p class="calibre1">"O zaman ikimizin bulması gereken iki kişi kalıyor."</p>

  <p class="calibre1">Ama Jenny yumuşamadı. "Kimdi onlar?"</p>

  <p class="calibre1">"Gizlenen melekler."</p>

  <p class="calibre1">"Onları kafandan uyduruyorsun.<sup class="calibre6">11</sup></p>

  <p class="calibre1">"Bir gün seni de kafamdan uyduracağım <sup class="calibre6">11</sup></p>

  <p class="calibre1">"Bunu şimdi de yapmadığını nereden çıkarıyorsun?"</p>

  <p class="calibre1">"Kurallara aykırı <sup class="calibre6">11</sup></p>

  <p class="calibre1">"Ne kuralı?"</p>

  <p class="calibre1">"Şimdiki zaman kuralları."</p>

  <p class="calibre1">"Domuz<sup class="calibre6">11</sup> Gülümsedim ama Jenny gülümsemedi. ”En çok neyinden nefret ettiğimi sürekli olarak gözden geçirmek zorunda kalıyorum. Ne olduğuna karar verdim artık, kendi oyununu oynamak için diğer insanların oyunlarını kullandığın iğrenç yönteminden nefret ediyorum."</p>

  <p class="calibre1"><sup class="calibre6">i</sup>ki kız kardeşten birinin, hangisiydi anımsamıyorum, bir keresinde bana söylemiş olduğu bir şey aklıma geldi:</p>

  <p class="calibre1">"Seninle yaşamaktan hoşlanmama neden olan şey, her şeyi bir oyuna çevirmen. Sanki önemli değilmiş gibi. Hepimiz mutlu olalım yeter ki."</p>

  <p class="calibre1">Açık bir övgü, en azından bir zamanlar Jane'in hayranlık duyduğu manastırın duvarları arasındaydı ama o zaman bile bunun beni biraz yıprattığını anımsıyordum. Ortadan kaybolduklarında duyduğum hüsran, şu kısmen karşı çıkılan cömertlik olabilirdi, onları baştan çıkarmak için kullandığım teklifi yerine getirmem değil. Jenny'nin iddiasına bakılırsa, zaman bunu kısmen hazzın bir kaynağı haline getirebilirdi. Bunun yanında o ikisinde aklımdan atamadığım, ölülerin akıldan çıkmaması gibi kaçırılan fırsatları ölümsüzleştiren, hatta yazılı sözcüğü nafile ve boş bir şey haline getirerek kötü ruhları kovan bir şey her zaman vardı. Keşke bu hiç olmasaydı diye dileyişimden ya da bunun bitmek zorunda olduğunu kabul etmeyişimden değildi. Sadece onların aslında hiç gitmediklerini .bilmelerini dilediğim içindi.</p>

  <p class="calibre1">Onlara biraz para, geçici bir sığınak ve yaşamla ilgili birkaç gerçek verdim. Karşılığında onlardan, o anda bunu göremesem de sınıfım, eğitimim ve tabiatımın sınırlılıkları üzerine yaşam boyu sürecek bir ders aldım. Burada onlara "Miriam" ve "Marjory" diyordum ama şu çok daha ünlü dokuz kız kardeş arasından onlara Clio ve Thalia gibi daha iyi isimler seçilebilirdi.</p>

  <p class="calibre1">"Yani sen, AmanTanrım, hayatınınbunca yılı n'aptın ki?Yaşına bak... lanet olası köpek yarışlarına hiç gitmemişsin!" Karşımda Marjory'ye doğru yüz buruşturuyordu, dedikodu yapan mahalle kadınları gibiydiler. "Kitapları. Kitaplarını seviyo." Marjory de suratını buruşturuyordu. Miriam bir dirseğinin üzerine yaslanarak mutfak masasının karşı tarafına doğru uzanıyordu. Artık orada değildim. "Yarışa onu götürsek mi acaba? Eğlencesine. Önce züppe gibi konuşmucana söz verdirmemiz lazım ama. Onu stadyumdan yaka paça dışarı atarlar yoksa." Marjory kıkırdamasını bastırmak için oflayıp pufluyordu. Miriam başını yana eğip gamsız, alaycı bir maskaralıkla beni inceliyordu. "Normal bi insan gibi davranabiliceni düşünüyo musun Dan? Bari bi akşamcık."</p>

  <p class="calibre1">Miriam'ın oldukça duru, gri-mavi gözleri vardı. Gözleri alay ederek sataşıyor, yaşıyordu. O zamandan beri, gözleri o gözlere değen her adamı bütün kalbimle kıskanıyorum.</p>
</body>
</html>
