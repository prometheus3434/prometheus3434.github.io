<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1"><span class="calibre3">KUTSANMIŞLARIN MEYVE BAHÇESİNDE</span></p>

  <p class="calibre1"></p>

  <p class="calibre1">Dan <span class="calibre2">düşünmeden bu işe kalkışmış olsaydı, başka bir meselede daha</span> alışıldık <span class="calibre2">şekilde davranmış olurdu. Gerçek şu ki Dan çok hızlı bir şekilde roman fikrine kendini kaptırmıştı. Bu konuda Jane'e karşı ketum davranmakla Ingiliz'i oynamıştı. Gizli gerçek ise bunun her gün (bu deneyim, onun fark ettiğinden daha dik bir yamaçta olduğunu fark eden bir kızakçıdan pek de farklı değildi, yani, Dan de gittikçe artan bir korku yaşıyordu) kesin bir niyetten ziyade, daha az bir olasılık haline geliyor olmasıydı. Dan'in hâlâ pratik anlamda herhangi bir hikâyesi veya karakterleri yoktu ama hayal meyal bir tür genel amaç ve yöneliş görmeye başlıyordu, mimari açıdan, bir yer, henüz bir ev kurulmasa ve aile olmasa da buna dayanacaktı. Ama sonra aracı imge yerli yerine oturunca Dan önünde, yarı yarıya karlara gömülmüş, çok çirkin bir engel olduğunu düşündüğü şeyi de görmeye başlıyordu.</span></p>

  <p class="calibre1"><span class="calibre2">Dan henüz Jenny'ye itiraf etmemiş olsa da kafasındaki kahramanına Jenny'nin önerdiği ismi ödünç almıştı bile: Altadena Yolu hayaleti, buldukları kod adı "Simon Wolfe". Dan bu isimden hoşlanmamıştı ve bu ismi hiç kullanmayacağını biliyordu ama gerçek benliğiyle, kendisinin varsayımsal, kurgusal izdüşümünü birbirinden ayırmaya gelince bu içgüdüsel reddetme, isme faydalı bir ötekilik, bir tarafsızlık kazandırmıştı.</span></p>

  <p class="calibre1"><span class="calibre2">Dan ön kapının yanında durmaya devam etti, eski sundurmanın altında, bir iki dakikalığına ve sonra gecenin soğuğunu daha çok hissetti. Dönüp askıdan eski bir palto aldı, ayakkabılarını çıkarıp ayağına da bir çift lastik çizme geçirdi; sonra patikadan aşağı inip ön bahçenin dış kapısına gitti. Orada bir an arkasına baktı, üst pencerede yanan tek bir ışık gördü, ışığın yarı şeffaf perdelenmiş sıcaklığı, nemle yüklü pusun içinde belli belirsiz ışık halkası oluşturuyordu. Jane'in yatak odası ama Dan, Jane'i dağınık ışık halesini düşündüğünden daha az düşünüyordu, Jane farkında olmadan Dan'in sorununun üzerine gelmişti. Dan ufak kapıdan çıkıp dar sokaktan çiftliğe doğnı küçük yoldan karşıya geçti, sonra sessizce eski bir kapının çengelini açtı ve çocukken, bir zamanlar tırpanla biçtiği küçük meyve bahçesine girdi, Thorncombe hep en sevdiği yerlerden biriydi. Bazı ağaçlar meyve vermeyecek kadar yaşlıydı, büyük kısmı da yenmez şaraplık elmalardı. Ama ağaçların bükülmüş ve likenlenmiş gövdeleri, ilkbaharda çiçeklenmeleri, yaşlı olmaları ve her zaman orada olmaları Dan'in hoşuna gidiyordu. Yaşlı ağaçların arasında yavaş yavaş yürümeye başladı. Aşağıda, birkaç taşın üzerinden akan, arkın suyunun tanıdık hafif şırıltısı vardı. Dan şırıltıyı duymuyordu.</span></p>

  <p class="calibre1"><span class="calibre2">Engel buydu: Dan fazla talihliydi ve bu ona "Simon Wolfe" tasarısında özgün olmadığını söylüyor, neredeyse iktidarsızlık duygusu veriyordu. Compton'da gizlice Fenwick'i eleştirdiğinde bunu sezmişti, Dan'in ulusal felaketi bu denli rahatlıkla öngören birini eleştirmeye hakkı yoktu aslında çünkü kişisel düzeyde Dan de aynı suçu işlemişti ama aynı felaketi tahmin etmemişti. Ardından yine Compton: Başarısızlık hakkındaki bütün konuşmaları Nell'in, evi külfetli mal, o ev içinde yaşamayı da sürekli ıstırap olarak sunmasına çok benziyordu. Nell'e bu yüzden gülümsemişti.    ,</span></p>

  <p class="calibre1"><span class="calibre2">Kısacası, Dan kendini hem sanatsal hem de gerçek anlamda o çok eski hümanist tuzağa düşmüş hissediyordu: Gerçek umutsuzluk ve tatminsizliğin savunulabilecek yanlarını bulamayacak kadar, hayatın tadını çıkarmasına izin verilmişti (hak edilmemiş bir ayrıcalık olarak). Bir Jenny'nin, birThorncombe'un, uzun zamandır arzu edilen birbarışmayı ilan eden, hemen arkadaki tepenin üstünde hâlâ sıcak bir pencerenin bazı kurgusal benzeşleri olan, bir esas karakterde "trajik" herhangi bir şey nasıl olabilirdi? Dan'in nispeten özgür olması, parası ve düşünmeye zaman bulmasıyla mı? Makul (şu anda şikâyetçi olmasına rağmen) işiyle mi? Bütün sanatsal yaratımı, kusurlu olsa da ticari olarak lekelenmiş olsa da dünyanın geri kalanının çoğunun mahkûm olduğu işlerle kıyaslanınca memnuniyet vericiydi. Dan yürürken bile, kendisinin kısmen yürümekle bilmek hareketi arasında ve kısmen de şu geçen iki haftada olanların, önündeki zengin ve mutlu bir yılın önsezisiyle dolu olduğunu biliyordu. Bu kadar gülünçtü: Daha büyük mutluluğun önsezisi, sanki bunun olmadığı bir çağda komediye mahkûm edilmişti, en azından eski, gülümseyen, temelde iyimser biçimiyle. Dan mutlu sonlardan hep kaçınmıştı, ona göre mutlu sonlar kötü bir zevki yansıtıyordu. Hem oyun yazan hem de senarist olarak, yazarlık yaşamı boyunca kendisinin nasıl biri olduğunu düşündü. Hatta California'da çekilen bir filmde ki film özünde bir yanlış anlamalar komedisiydi, erkek ve kadın kahramanların sonunda kendi yollarını ayırmasına özellikle dikkat etmişti.</span></p>

  <p class="calibre1"><span class="calibre2">Bütünüyle suçlanacak olan Dan değildi elbette. Hiç kimse, diğer meselelerle ilgili bütün senaryo tartışmaları sırasında, kapanış sahnesi için farklı bir şey önermemişti. Hepsinin beyinleri eşit derecede yıkanmıştı, Anthony'nin Samuel Beckett'ı azizlik mertebesine çıkararak alay etmesinin ya da baskın ve tarihsel olarak anlaşılabilir sapkınlığın (veya kültürel hegemonyanın) kurbanlarıydı. Bu yakışıksız olmuştu: Entelektüel olarak ayrıcalıklı bir sınıf içerisinde, bu dünyada herhangi bir şeyin iyiye dönebileceğini alenen ilan etmek. Olaylar büyük ölçüde ayrıcalıklar yüzünden, özelde hakikaten iyiye döndüğünde bile, biri böyle sanatkârca söylemeye cesaret edemezdi. Bu dokunduğunu altına çevirmenin yeni bir biçimi gibiydi, altının yerini alan umutsuzluktu. Bu umutsuzluk bazen gerçek metafiziksel karamsarlıktan ya da suçluluktan veya daha az talihli olanlara duyulan şefkatten kaynaklanabilirdi. Ama daha çok bir tür istatistiksel hassasiyetten geliyordu (ve böylece sınırı geçip pazar araştırmasına giriyordu), çünkü farkındalığında yoğun ve evrensel bir artışın olduğu bir dönemde çok az kişi payına düşenle mutlu olabilirdi.</span></p>

  <p class="calibre1"><span class="calibre2">Korkunç son için kendini suçlayan bir sanatçı, böylece İrlandalı bir ağıtçı, yadigâr bir duygunun paralı teşhircisi, yas tutmayanlara yas tutan biri haline geldi. Belki de çoğu durumda daha gerçek bir kıyas, aydınlanma şafağını kabul eden ve mutlakiyetçi bir monarşi ile yapılabilir; iyi iş ilişkilerine meraklı olan çağdaş bir yönetim ile. Böyle koşutlukların çöktüğü yer güdülerdi. Sanatçı adil olmayan bir siyaset veya iktisadi bir gücün peşinde değildi, sadece yaratma özgürlüğünün peşindeydi ve sorun gerçekten bu özgürlüğün çağın kavranılan bir fikrine böylesi bir itaat ile uyum sağlayıp sağlayamayacağıydı: insan kaderini gerçekten ve "ciddi" olarak temsil edebilecek trajik, absürd, bir kara mizah bakışı (hatta "açık" uçlu şüphenin agnostisizmiyle) göz önünde tutulabilirdi.</span></p>

  <p class="calibre1"><span class="calibre2">Bütün bunlar Dan'in üzerine tatsız bir vahiy gibi inmişti. Dan ilk kez kendi muhasabesini veya kaçışını düşünmeye başladığında, roman ilerledikçe (aslında Tsankawi'deki o günden önce bir gün) hüznünü gerçekten dönüştüğü kişi olarak hissettiği mutsuzluğa vermişti. Ama bunu fark etmesinin tek faydası zaten gizli bir geçiş başlatmasıydı; artık Dan daha pratik bir şekilde düşünüyordu —bilinçli olmasa da mesleki yaşantısında ayrıntılardan özü çıkarma deneyimi vardı- gerçek ikileminin bunun tam tersi olduğunu fark etmişti. Dürüst olması gerekirse o, sonsuzluğun karmaşıklığı altında olmayı başaramadığı şeyden dolayı, payına düşene mutlu bir şekilde razı olmaktan ziyade, epeyce daha az mutsuz oluyordu. Bu, Dan'in başarısızlığa aldırış etmemesinden değildi; sadece onun</span> <span class="calibre3">ens'i</span> <span class="calibre2">eski simyacıların sözcüğü anladığı anlamda, "herhangi bir karma bedenin en etkili parçası", Dan'in görünüşteki özyaşam öyküsüne galip gelmişti. Dan belki de başarısızlıklarıyla fazlasıyla rahat bir şekilde yaşamayı öğrenmişti ama hem bireysel hem de genel olarak çok daha kötülerin olduğu bir dünyada yaşıyordu; en azından bazı başarısızlıkları hangi erdemlere sahipse, öylesine sıkı bir şekilde üst üste binmişti ki ikincinin imkânlarını zayıflatmaksızın birincinin yerinden kıpırdatılamayacağını da biliyordu.</span></p>

  <p class="calibre1"><span class="calibre2">Dan'in Jane'le ilgili olarak, kafasını son derece karıştıran buydu. Dan, Jane'de kendisinin de geçmişte taklit etmiş olabileceği (çünkü sadece karşısındakinin karamsarlığını taklit etmişti) ama aslında öyle hissetmediği bir kendinden hüsran duyma, kendini karalama, kendine karşı bir güvensizlik potansiyeli seziyordu. Dan'in bir yanı, doğanın şiirlerini ve bilimlerini seven yanı, Jane'i gözlemleyip eleştirebilirdi; Jane'i açıklayabilirdi, oldukça psikiyatrik bir şekilde o sessizlik sırasında yapmış olduğu gibi ve yine de Jane'i anlıyordu tabii çünkü kendini karşısındakinin yerine koyma, görme yeteneği Dan'in</span> <span class="calibre3">ens</span> <span class="calibre2">mutluluğunun köklerinde yatıyordu. Oysa diğer yanı, Jane tarafından küçültülmüş hissetmeye devam ediyordu; geçmişte olduğu gibi ama şimdi farklı nedenlerden dolayı.</span></p>

  <p class="calibre1"><span class="calibre2">Bu, Jane'deki kadınlıktan, dişilikten kaynaklanan bir şey olabilirdi ama o hem başkasının kullanacağı biri değildi —Dan'in asla tam olarak beceremediği tarzda— hem de öyleydi, Dan'in fazlasıyla tembel ve halinden memnun olması gibi. Bu yüzden bu tuhaf daveti ortaya atmıştı, gerek yokken Mısır'a gitme mecburiyeti yaratmıştı, sonrasındaki tartışmada bu fikirden vazgeçilmesine razı olmamıştı. Jane onun yaşamında eski bir muamma gibiydi ve çözülmesi, zararsızlaştırılıp uyarlanması gerekiyordu. Belki de Dan, bunu yine bilinçli bir şekilde düşünmese de (ama doğal yaşamda karakteristik yapılar ve işlemler aşağılara sızıp bilinçaltını şekillendirirler) Jane'de Kitchener senaryosuyla bir tür benzerlik vardı: çözülecek, başka bir ortama aktarılacak bir sorun ama duygularda; sayfa üzerinde değil.</span></p>

  <p class="calibre1"><span class="calibre2">Dan zaten hem romanıyla ilgili hem de gittikçe artan diğer soruna iki çözüm düşünmüştü. Üzerinde düşündüğü ilk çözüm, bir iki şeye dikkat etmesi yeterliydi; "Siman Wolfe'a" onda olmayan elverişsizlikler yüklemekti: Daha sahte bir kariyer, daha mutsuz bir aile geçmişi, yaşamında Jenny yok. Hatta Anthony'nin gerçek deneyimiyle birlikte (ve çok beğendiği Kurosawa'nın</span> <span class="calibre3">Living</span> <span class="calibre2">adlı filminin etkisiyle) daha az ölümcül bir biçimde kanseri düşünmeye bile başlamıştı. Şu anki keyifsizliği, kısmen insan açısından çok basit olsa da aslında kendisinin kanser olmadığı gerçeğini fark etmesiydi; kanser olduğunu iddia etmesi, kurgusal olsa da yüzleşmek zorunda kalacağı içsel özel simgeciliklerin kurgusu yalan söylemek olacaktı. Yani, Zeitgeist'a böylesi bir riayet, Dan'in tavsiye edilen yolculuğu ilham eden diyara doğru gerçekten yola çıkamayacağı anlamına gelecekti.</span></p>

  <p class="calibre1"><span class="calibre2">Planladığı diğer çözüm, daha aziçine kapanık, kendi algılarına daha az odaklanan, bunlardaki tüm hazzı kökleştirmeye daha az istekli bir karakter sunmaktı, hatta benliğe karşı saldırgan ve tenkitçi olduklarında bile, daha az bilinçli biri, gerçekte bu zarf tümlecinin her anlamıyla; Dan'in, Jane'in artık kendine baktığını düşündüğü biri olarak kendini gören, büyük ölçüde yanlış yetiştirilmiş ve sansüre uğratılmış. Ama bu, düşüncede (yaşamında peşini bırakmayan ebedi aynalar) yazmış olduğu şeyden zaten her zaman insafsızca sökülüp atılmış gibi görünüyordu: sorunun ilk etapta ortaya çıkmasının gerçek nedeni. Soruşturmasını, şayet işe yararsa, ona sorgulanacak hiçbir hayalet bırakmayacak olan bir şeytan çıkarma ayini dilemekle başlayan bir ruh müfettişi olmaya indirgeyerek gerçek bir benlik olmayı kendine yasaklaması.</span></p>

  <p class="calibre1"><span class="calibre2">Asgari düşünen bir okurun üçüncü bir çözüm dikkatini çekmiş olmalı ama bu şu ana kadar yazar olacak kişinin aklına gelmemişti. Dan o sırada meyve bahçesinin sınırına varmıştı, derenin hemen yukarısına. Dan'in sağında, çalı çitin içinde belli belirsiz bir kıpırtı vardı, bir gece hayvanı, belki bir kirpi veya bir porsuk. Görülemeyecek kadar karanlıktı. Dan bir iki dakika bekledi, kendi içine dalıp gitmişti, başka ses çıka* Alm. Zamanın ruhu. (ç.n.) cak mı diye dinliyordu. Ama ses gelmedi. Dan ilk kez olmasa da geçici olarak dikkatini dağıtmış olan küçük vahşi hayvanın varlığına kıyasla paradoksal türden bir kesin bir hapsolunmuşluk hissediyor, neredeyse öz bilinçliliği olmayan bir yaşamın hazlarını kıskanıyordu.</span></p>

  <p class="calibre1"><span class="calibre2">Özgür irade.</span></p>

  <p class="calibre1"><span class="calibre2">Bu en sıradan şartlarda, geceleyin, meyve bahçesinde, yalnızdı ama tek başına değildi, hayatının en önemli kararını verdi. Bu, Şam'a giden yolda nuru görmek gibi değildi ya da gerçekte böylesi kararların çoğu gibi göz kamaştıran bir kesinlikte ama deneyimsel bir varsayımdan daha çok, bir kaynak, kapıdaki bir gedik; gelecekte bu sayfaların çoğunda yine de şüphelenilecek, ihmal edilecek, unutulacak. Bununla birlikte Dan kendine özgü nedenlerden dolayı bunu ilerledikçe tarif etmeyi, bunun çok benlikçi bir ifade gibi görünse bile aslında son derece sosyalistçe olduğunu belirtmek istiyor. Çağdaş sosyalistler içinde neredeyse büyük bir çoğunluk tarafından ya da Dan öyle düşünmeye başlıyordu, kendi vermiş olduğu kararında değil de çağdaş sosyalizmde bir eksiklik olarak görülmeyecek olduğunu.</span></p>

  <p class="calibre1"><span class="calibre2">Boş ver kültür modasını, boş ver elitist suçluluğu, boş ver varoluşçu bulantıyı; hepsinden ziyade, boş ver sadece imgeler içinde değil de imgeler ardında söylenmeyip hayal edilen gerçeği.</span></p>

  <p class="calibre1"><span class="calibre2">YAĞMU<a id="bookmark0"></a>R</span></p>

  <p class="calibre1"></p>

  <p class="calibre1"><span class="calibre2">Ertesi sabah Dan çalar saatin sesine uyandığında çisenti yağmura dönmüştü. Arkasını dönüp tekrar uyumayı geçirdi aklından ama aşağıdan Phoebe'nin sesi geliyordu, Paul'e havanın yürüyüşe çıkmalarına engel olmayacağına söz vermişti. Bu yüzden Dan, Paul'ün kapısını hafifçe tıklattı ama Paul'ün annesinin kapısını çalmaya kıyamadı. Rüzgâr çıkmıştı, fırtına tehlikesi vardı, öncelikle radyodan duyurulmadıkça herhangi bir şeye asla inanmayan Phoebe, Dan mutfakta belirince bu konuda gereksiz yere onu uyarmış olduğunu anladı. Paul de gelince çabucak birer fincan kahve içtiler.</span></p>

  <p class="calibre1"><span class="calibre2">Beş dakika sonra kayın ağaçlarının arasından zirveye tırmanıyorlardı. Oradan, eskiden Dan'in Nancy'yle uzanıp yatmış olduğu Mimber Kayası'na doğru sürüklendiler. Burası vadiyi en iyi gören yerdi. Yağmur geçici olarak biraz hafiflemişti ama sonsuz gri bir bulut kümesi, tersine çevrilmiş deniz gibi ve buradan normalde görünen Dartmoor'un önünü</span></p>

  <p class="calibre1"><span class="calibre2">kapatacak kadar alçaktı, rüzgâr güneybatıdan esiyordu; ıslak kırlar, sırılsıklam olmuş solgun eğreltiotları; Paul'ün ayağında lastik çizmeler ve üzerinde Caro'nun eski bir binici yağmurluğu vardı ama önceki günkü şevki, havayla birlikte gözle görülür şekilde azalmıştı. Dan aşağıdaki otlaklardan birinde Demir Devri'nden kalma iki tümülüsün belli belirsiz kalıntılarına, başka bir otlaktaki eski saban takımına işaret etti. Tarla sınırlarının değişmiş olduğu yerleri çözmeye çalıştılar, bu belki de en eskisi olabilirdi ama ellerinde kıyaslayacakları bir tapu haritası olmaksızın bunu yapmak zordu. Dan'e ait olmayan tarlalarda, vadinin kuzey ucu boyunca bir süre gezinmeye devam ettiler. Manzara gündüz, gece olduğundan daha cansız görünüyordu: Birkaç kurşun renkli tahta güvercini, şiddetli fırtınada hırpalanan bir çift karga, mahzun sığırlar.</span></p>

  <p class="calibre1"><span class="calibre2">Yine de tuhaftı ya da Dan'e tuhaf göıünüyordu çünkü Dan gece yarısı gezmesinden hiçbir karara varamamış olduğu izlenimiyle geri dönmüştü ama bu yürüyüş ummadığı kadar hoşuna gitmişti. Bunu çengelde, kendi kayın ormanında hissetmişti, yaşlı ağaçların sahipliği fikrini küçümsüyor olsa da. Onlar ağaçsı ataları olan çok daha asil bir birlikti, biraz İhtiyar Bay Reed'in dürüst ruhunun gitmiş olduğu yer. Thorncombe'un sahibi olduğu sıralarda beş kere açıkgöz ormancılar kapıyı çalmış, oradaki kereste ormanı için teklifte bulunmuşlardı, Dan ise kendi kendine bir cevap geliştirmişti. Onlar benim malım değil, diyordu; Reedlere ait. Tek bir kişi anlamıştı; gülümsemiş, başını sallamış, daha fazla tartışmamıştı ve derhal bu yerde bazen daha az bıçkı işi yapılması gerektiği teslim edilmişti.</span></p>

  <p class="calibre1"><span class="calibre2">Bu yürüyüş onu memleketine, sıradanlığa, daha basit bir yaşantıya sürüklemişti; nihayet California'nın sürekli dumanlı sisi süzen güneşinin bayat cennetinden daha nemli olsa da çok daha yumuşak rahmine, evine dönmüştü. Böylesi havalar, çisenti ve araba sürmek, uçsuz bucaksız ve tuz yüklü, Dan daha çocukken, Paul'ün yaşındayken çok daha yaygındı. Dan'in babası ve Millie halasının başka şikâyetleri olsa da bundan hoşlanmadıklarını hatırlamıyorum. Bu her nasılsa koza içindeydi, rahim içindeydi, insanı uzak veya yakın, hep birinin gidemeyeceği yerleri hayal etmeye süıüklüyordu, bilimden çok önce, hatta çocukluğun başlangıcında insan bunun gerekli olduğunu biliyordu. Baharda ilk filizlerin, kırlangıç otlarının, menekşelerin ve her çalı çitin kıyısında çuha çiçeklerinin mucizevi olarak çıkması ve zengin yeşil tünelli yazlar anlamında gerekli değil sadece, aynı zamanda çok derin bir anlamı da var. Yaşam böyle daha eğlenceliydi, hava her gün bir zar atıyordu, rast-gele... Dan ise değişmeyen semaların can sıkıntısına aslında hiç alışamamıştı ya da tatil mutluluğuyla güneş ışığını eşit sayma arazı olan çağdaş modaya uymuyordu. Bu, dünyanın Majorkaları ve Acapulcolarının buranın gerçek iklimsel şiirine karşı zaferiydi.</span></p>

  <p class="calibre1"><span class="calibre2">Dan, bunun Paul için herhangi bir şey ifade edip edemeyeceğini merak ediyordu, lahana tarlasının kıyısı boyunca zar zor yürürlerken, yağmur yine şiddetlenmişti. Dan, Paul için buranın anlamı olacağından kuşkuluydu. Çünkü revaçta olan bütün ilgi alanlarıyla Paul bir şehir çocuğuydu ve bütün yeni şehir merkezli medya onun ve onun neslinin kafasına uyuyordu; köylüler bile artık traktör kabinlerinde transistör taşıyorlardı. Bir halk ezgisine öylesine dalıp gittiği için, tarlanın ucunu döndükten sonra traktörün pulluklarını indirmeyi unuttuğundan, onca yolu dönüşte saban izi boyunca aşağı kadar "ihtiyar bir sülün gibi" kuyruğu havada sürdüğü görülen biriyle ilgili bir fıkra anlatılıyordu köyde.</span></p>

  <p class="calibre1"><span class="calibre2">Her neyse, Dan kimdi? Dan şehirler arası ıslak yollarda yürümeye bayılıyordu, bu yüzden yılda bir kez mutlaka bunu yapardı. Böylece şehirden kaçmış oluyordu. Bir bakıma, bir iklime, bir manzaraya olan bu bağlılık, Dan'in yaptığı tek iyi evlilikti ve belki de buraya geri dönmüş olmasının en derinde yatan nedeniydi. Yani, başka hiç bir yerde tatmin edici bir evlilik yapamayacağı bilgisi.</span></p>

  <p class="calibre1"><span class="calibre2">Kahvaltıdan hemen sonra Dartington'a doğru yola çıktılar. Yağmur gerçekten başlamıştı, Paul ise yine sessizleşmişti. Ana yoldan gidip Totnes'ten geçtiler; sonra Paul'le Dan el sıkıştılar. Dan enişteliğini gösterip zaten yapmış olduğu daveti yineledi. Paul'de Thorncombe'un telefon numarası vardı, okuldan belki bir arkadaşıyla, bir günlüğüne uzaklaşmak isterse diye. Jane içeride çocukla beraber gözden kayboldu, müdürle görüşmek istediğini söylemiş, yirmi dakika boyunca da geri dönmemişti.</span></p>

  <p class="calibre1"><span class="calibre2">"Tamam mı?''</span></p>

  <p class="calibre1"><span class="calibre2">"Paul'ün hayatta kalacağını düşünüyorlar"</span></p>

  <p class="calibre1"><span class="calibre2">Thorncombe'dan ayrılmadan önce gara telefon eden Jane'in saat iki buçukta binebileceği bir tren vardı, Oxford'a dönmeden önce bir gece Roz'da kalacaktı, bu yüzden boş zamanları vardı, Dan arabayı yavaşça sürüp Staverton'da Dart Köprüsü'nün üzerinden labirent gibi şeritlerden geçerek doğuya doğru geri döndü. Bir süre Paul'den ve okulundan bahsettiler. Dan, Mısır meselesini açacak ilk kişi olmamaya kararlıydı ama Jane bunu düşünüyor olmalıydı.</span></p>

  <p class="calibre1"><span class="calibre2">"Dan, geçen gece çok nankörlük ettim herhalde."</span></p>

  <p class="calibre1"><span class="calibre2">"Hiç de değil. Saçmalama."</span></p>

  <p class="calibre1"><span class="calibre2">"Çok şaşırdım."</span></p>

  <p class="calibre1"><span class="calibre2">"Benim hatam"</span></p>

  <p class="calibre1"><span class="calibre2">"Demek istediğim, şu anda aslında hiç kimseye arkadaşlık edecek durumda değilim."</span></p>

  <p class="calibre1"><span class="calibre2">Dan gülümsedi, gözleri, önündeki dar şeritteydi. "Ben olsam bunu yargılamayı başkalarına bırakırdım."</span></p>

  <p class="calibre1"><span class="calibre2">"Oradayken yapacak pek çok işin vardır."</span></p>

  <p class="calibre1"><span class="calibre2">"Fiziksel olarak çok az. Kahire ve Aswan'da barlara bakacağım. Aslında konuda senin tavsiyelerine değer verebilirim."</span></p>

  <p class="calibre1"><span class="calibre2">"Lütfen ciddi ol."</span></p>

  <p class="calibre1"><span class="calibre2">Dan yine gülümsedi. "Sen istediğin kadar yalnız kalabilirsin Jane. İstediğin kadar zor olabilirsin. İstediğin kadar sessiz kalabilirsin ama bunu gelmemen için bir neden olarak görmüyorum."</span></p>

  <p class="calibre1"><span class="calibre2">Jane bir şey söylemedi. Dan çıkmaz bir yan yolda yavaşladı ve yavaşça ilerlemeden önce Jane'in yüzüne baktı. "Bana engel olmazsın. En azından bunu kabul etsen?" Jane başını önüne eğdi ama yine cevap vermiyordu, belli ki bu ısrardan mahcup olmuştu. Dan bir iki dakika duraksayıp yine konuştu. "İnsanlar ne düşünür?"</span></p>

  <p class="calibre1"><span class="calibre2">"Nell'in bunu çok iyi bir seçim olarak göreceğini düşünemiyorum."</span></p>

  <p class="calibre1"><span class="calibre2">"Nell'le aramızda geçen son konuşmadan çıkardığıma göre onun niyeti seni burjuva sınıfına geri kazandırmak olduğu için bundan çok kuşkuluyum." Jane, Dan'e sert bir bakış fırlattı ama Dan sadece araba sürmeye odaklanmıştı. "Ne zamandan beri ikimizden biri onun hayat görüşünü ciddiye alıyor?"</span></p>

  <p class="calibre1"><span class="calibre2">"Ne söyledi gerçekten?"</span></p>

  <p class="calibre1"><span class="calibre2">"Ne kadar iğnelese de seni sevdiğini. Gerçekten senin için endişelendiğini." Dan sustu, sonra konuşmasına devam etti. "Aslında Nell'in sana ne olduğuna aldırdığını sanmıyorum. O senin mutsuz görünmenden endişe ediyor." Dan, "Eve varınca ona telefon edip bu fikri ona memnuniyetle açarım" diye ekledi.</span></p>

  <p class="calibre1"><span class="calibre2">"Yapmasan daha iyi."</span></p>

  <p class="calibre1"><span class="calibre2">"Neden peki?"</span></p>

  <p class="calibre1"><span class="calibre2">"Mesele Nell değil."</span></p>

  <p class="calibre1"><span class="calibre2">Dan bir süre arabayı sessizce sürdü.</span></p>

  <p class="calibre1"><span class="calibre2">"Anthony'nin bana söyledikleri mi? Kibarlık olsun diye mi bunu yapıyorum?"</span></p>

  <p class="calibre1"><span class="calibre2">"Galiba... Evet, kısmen o yüzden."</span></p>

  <p class="calibre1"><span class="calibre2">"O halde Anthony bunu tavsiye ettiği için sen tamamen normal ve makul bir şey yapamazsın."</span></p>

  <p class="calibre1"><span class="calibre2">"Çünkü Anthony'nin senin kendini bu kadar zorlamam kast etmediğine eminim."</span></p>

  <p class="calibre1"><span class="calibre2">Dan daha uzun bir süre sustu, bir sonraki hücum cümlesine karar vermeye çabalıyordu.</span></p>

  <p class="calibre1"><span class="calibre2">"Sanırım Anthony, onun öleceğini öğrenmemizden önce, bana gösterdiğiniz tavrı kısmen sürdürülmesi imkansız bir hale getirme girişiminde, kendini öldürdü. Kişisel olarak bana karşı olan tavrı kast etmiyorum. Sizin, görünüşte her şeye ihanet eden tavrınızı. Senin atman gereken gerçek büyük adımın, olayları adil şekilde kabul etmek olduğunu düşünmeye başlıyorum."</span></p>

  <p class="calibre1"><span class="calibre2">"Olaylardaki değil. Kendimdeki."</span></p>

  <p class="calibre1"><span class="calibre2">"Bu yine de Anthony'nin bu sorunun farkında olmadığı anlamına gelmiyor. Anthony o gece seninle ilgili, hemen hemen kelimesi kelimesine, o zamandan beri senin de bana tekrarladığın şeyleri söyledi."</span></p>

  <p class="calibre1"><span class="calibre2">"Anthony kendimi affedemeyeceğimi asla anlamadı."</span></p>

  <p class="calibre1"><span class="calibre2">"Sana katılmıyorum. Sanırım anladı. Anlamadıysa bile şimdi kalkıp da kendini affedemediğini söyleyemezsin. Bu mazoşizmdir. Kendi kendini kırbaçlamak."</span></p>

  <p class="calibre1"><span class="calibre2">"Başka herkes beni affetmeye bu kadar kararlı göründüğü için mi? Mutlu göründüğüm sürece."</span></p>

  <p class="calibre1"><span class="calibre2">Dan, Jane'e şöyle bir göz gezdirdi. "Senin için endişelenilmesine Şeytan'ın günaha teşvik edişi muamelesi yapamazsın. Bu saçma <sup class="calibre6">11</sup></span></p>

  <p class="calibre1"><span class="calibre2">"Dan, bilemiyorum.'" Jane biraz daha nazik olmaya çalıştı. "Kibar davrandığını biliyorum .. .<sup class="calibre6">11</sup> Kısa bir nefes verdi. Bir ruh köşeye sıkıştırılmış ama teslim alınamamıştı.</span></p>

  <p class="calibre1"><span class="calibre2">"Bunun şu eskiden bahsettiğin, canının öyle istemesi meselesiyle bir ilgisi var mı?"</span></p>

  <p class="calibre1"><span class="calibre2">Jane cevap vermekte acele etmedi ve Dan'in sorusunu doğrudan cevaplamadı.</span></p>

  <p class="calibre1"><span class="calibre2">"Bu sabah gitmemin mümkün olmadığına kesinlikle emin olarak uyandım "</span></p>

  <p class="calibre1"><span class="calibre2">Dan zaten Jane'in köşeye sıkıştırıldığında, ona normalde yabancı olan pervasız (alay etmenin tersine) orta sınıf diline sığındığını fark etmişti; şu yedekte tutulan pekiştiriciler, şu "mümkün olmayış"; bu da birbirini iyi tanıyan insanlar arasındaki havadan sudan konuşmada yedekte tutulan, dünyanın kabul ettiği başka her ulustaki açıksözlü-lükten Ingiliz kaçışıydı. Dan bunun aslında önlerindeki cama çarpan yağmur damlaları gibi olup olmadığını merak ediyordu ve durduk yere aklına on altıncı yüzyılın başlarından Vlll. Henry'den sevdiği bir dörtlük geldi:</span></p>

  <p class="calibre1"><span class="calibre2">Ah Batı rüzgârı, ne zaman eseceksin,</span></p>

  <p class="calibre1"><span class="calibre2">Çisentiyi yağmura çevireceksin?</span></p>

  <p class="calibre1"><span class="calibre2">Yüce İsa, aşkımla ben yatağımda</span></p>

  <p class="calibre1"><span class="calibre2">koyun koyunaydık yine!</span></p>

  <p class="calibre1"><span class="calibre2">Onun da ne birinci ne de üçüncü tekil şahsı Jane'i koynunda istiyordu, en azından eski kraliyet zamparasının anlayabileceği anlamda; tıpkı Dan'i imgeleme sürükleyen türden havalar gibi, bu ruhsal bulut ve yağmurun örtük kullanımı, konuşmanın, tepkinin ve tavrın âdetlere bağlılığı, içsel manzaraları reddediş, onlara gelecekte araştırmalara davet edilmelerini, en basit değişimde bile bilinmeyen bir nicelik, bir gizem tesis etmelerini söylüyordu. Tıpkı küçük bir çocukken böyle bir kış kılıfının gerekli olduğunu belirsiz bir şekilde bilmesi gibi, bunu da artık şimdiki davranışın donukluğuna benzetiyordu: kurbanlarına, onun içindeki hakiki berekete, kozadaki böceğin tamamen gelişeceği üzerine kumar oynamaya, önümüzdeki daha güzel havaya inanmalarının hep fazlasıyla gerekli olmasına.</span></p>

  <p class="calibre1"><span class="calibre2">Gerçek şimdide ise Dan uzanıp Jane'in paltosunun yenine dokunmuştu.</span></p>

  <p class="calibre1"><span class="calibre2">"Ben sadece gün ışığına doğru küçük bir adım atmanı teklif ediyorum. Değişiklik olsun diye."</span></p>

  <p class="calibre1"><span class="calibre2">Jane zoraki gülümsedi. "Kabul etmeliyim, böyle bir günde..."</span></p>

  <p class="calibre1"><span class="calibre2">"En azından bu gece bu konuyu Roz'la görüşsen? Dehşetten beti benzi atarsa yenilgiyi kabul edeceğim."</span></p>

  <p class="calibre1"><span class="calibre2">Jane hâlâ belli belirsiz gülümsüyordu, tereddütlüydü, sonra geçici bir kabullenişle başını salladı.</span></p>

  <p class="calibre1"><span class="calibre2">"Tamam."</span></p>

  <p class="calibre1"><span class="calibre2">Dan onun aslında konunun tekrar açılması bir yana, teklifi hemen reddetmek istediğini biliyordu ama artık Jane, gelenek sayesinde öte taraftan da yakalanmıştı ve açık kapı bırakmaya zorlanıyordu.</span></p>

  <p class="calibre1"><span class="calibre2">Thorncombe'un uzak ucundan köye geldiler ve Dan, Jane'e —yağmur bir kez daha hafiflemişti— kilisenin içine bir göz atmayı isteyip istemediğini sordu. Dan bunun Jane'e diğer çocuklukların da Arafları olduğunu hatırlatabileceğini düşünüyordu. Jane bunları pek fark edemedi. Kiliseyi, açıklığını, eski taş sütunlarını, bolca oymalarla süslenmiş ve boyanmış süslü haç ekranını beğendi. Çisentide aşağıdaki iki mezara doğru birkaç metre yürüdüler ve Dan kilise avlusunun dışına uzanan papaz evinin dış kapısının üzerinden, Jane'e doğduğu evi gösterdi. Dönerken Jane bir an dikilip Dan'in annesinin mezar taşını okudu. Mezar taşı çok hafif bir şekilde öne doğru eğilmişti ve oğlunun en azından hatırladığı kadarıyla asla dökmemiş olduğu gözyaşları için, onu azarlarmışçasına, taşın bir köşesinden yağmur damlaları süzülüyordu.</span></p>

  <p class="calibre1"><span class="calibre2">"Neden Oxford'da bütün bu konularda sessiz kaldın Dan?"</span></p>

  <p class="calibre1"><span class="calibre2">"Yokmuş gibi davranmaya çalışmamı mı diyorsun?"</span></p>

  <p class="calibre1"><span class="calibre2">"Ben sadece bütün bunlara güldüğünü anımsıyorum."</span></p>

  <p class="calibre1"><span class="calibre2">"O oyunu yazdım."</span></p>

  <p class="calibre1"><span class="calibre2">"Evet, tabii. Unutmuşum." Jane, Dan'e hafifçe gülümsedi, tekrar mezara baktı. "Sana haset ediyorum. Bizim bir sefaretten diğerine dolaşmalarımızı düşününce."</span></p>

  <p class="calibre1"><span class="calibre2">"Aklımdan geçenleri görmeye başladığımda oldu. Çok fazla şey gizlemem gerekiyordu."</span></p>

  <p class="calibre1"><span class="calibre2">Yürüyerek arabaya geri döndüler. “Ben, Paul'den daha kötü durumdaydım. En azından Paul hissettiğini gösterebiliyor. Benim bunu yapmaya bile iznim yoktu."</span></p>

  <p class="calibre1"><span class="calibre2">"Seni buraya geri getiren neydi?"</span></p>

  <p class="calibre1"><span class="calibre2">Bunu önceki akşam yemekte kısaca konuşmuşlardı ama Jane, Dan'in daha az açıksözlü olduğunu sezmiş olmalıydı. Dan başını eğip önündeki patikaya baktı, sonra gözlerini kaydırıp ona biraz hınzır bir bakış fırlattı.</span></p>

  <p class="calibre1"><span class="calibre2">"Masmavi gözleri olan oldukça şişman bir kız."</span></p>

  <p class="calibre1"><span class="calibre2">Jane birden gülümsedi, eldivenli ellerini önünde kavuşturdu, bir an için eski benliğine döndü.</span></p>

  <p class="calibre1"><span class="calibre2">"Ah, Dan. Ne kadar dokunaklı."</span></p>

  <p class="calibre1"><span class="calibre2">Dan mırıldandı: "Düşündüğünden daha gerçek."</span></p>

  <p class="calibre1"><span class="calibre2">Bir zamanlar Dan'in her sabah bisikletle geçtiği aynı yoldan arabayla geri dönerken Dan, Jane'e Reedlerden ve Nancy'yle olan trajikomik romantik aşkından bahsetti.</span></p>

  <p class="calibre1"><span class="calibre2">"Onu bir daha görmedin mi?"</span></p>

  <p class="calibre1"><span class="calibre2">Jane'e Nancy'yle tekrar görüşmemizi anlattım.</span></p>

  <p class="calibre1"><span class="calibre2">"Zavallı kadın."</span></p>

  <p class="calibre1"><span class="calibre2">"Onu neredeyse unutmuştum. Geliş sebebim aslında Nancy değildi. Caro'yu ilk kez buraya getirmiştim ... Sanırım kayıp nüfuz alanı mese-lesiydi. Bunu bu sabah Paul'le dolaşırken hissettim. Böyle berbat bir günde saçma geliyor ama masumiyetin bir tür yeniden kazanılması? Bunun çok sağlıklı olduğundan emin değilim. Sanki birazcık milyonerlerin doğdukları mütevazı evleri satın almalarına benziyor."</span></p>

  <p class="calibre1"><span class="calibre2">"Milyonerlerin yaptığı daha kötü şeyler de geliyor aklıma."</span></p>

  <p class="calibre1"><span class="calibre2">Dan, Jane'in sesindeki yavanlığa sırıttı.</span></p>

  <p class="calibre1"><span class="calibre2">"Herhalde ne kadar yol katettiklerini kendilerine hatırlatmak için bunu yapıyorlar. En azından ben, benden geriye ne kadar az şey kaldığını öğrenmek için bunu yaptığımı düşünmeye başladım." Dan, "Belki de Andrew'ya senden daha fazla anlayış göstermemin nedeni budur" diye ekledi.</span></p>

  <p class="calibre1"><span class="calibre2">"Andrew'nun Compton'a duyduğu aşkın bu yanına gülmedim hiç. Bu bizim çocukluğumuzda mahrum olduğumuz bir şey. Bir yere ait olmak."</span></p>

  <p class="calibre1"><span class="calibre2">"En azından Nell artık bir yere ait."</span></p>

  <p class="calibre1"><span class="calibre2">"Evet. Bunu da kıskanıyorum."</span></p>

  <p class="calibre1"><span class="calibre2">Dan, Jane'e şöyle bir baktı, Jane ise kardeşlikle ilgili bütün farklılıkların yalnızca siyasi olmadığını acıklı bir şekilde onaylar gibi dudaklarını birbirine bastırdı. Jane, Dan'e olayların dış görünüşlerini aceleyle çok fazla deşip deşmediklerini, Albicocci'nin</span> <span class="calibre3">Le Grand Meaulnes</span> <span class="calibre2">filmini izleyip izlemediğini sordu.</span></p>

  <p class="calibre1"><span class="calibre2">Son tepeyi de aştılar ve kireç ocaklarının yanından yokuş aşağı indiler. Önlerine ilk yamacın karşısında görünen çiftlik çıktı.</span></p>

  <p class="calibre1"><span class="calibre2">Jane'in treni Newton Abbot'a vaktinde gelmişti. Dan, Jane'in biletini almaya yeltendi ama buna izin verilmedi. Böylece Dan, Jane'i ikinci sınıf vagona bindirdi ve sonra peronda ayakta dikilip koridordaki pencerenin önünde oturan Jane'e, başını kaldırıp gülümsedi.</span></p>

  <p class="calibre1"><span class="calibre2">"Çok teşekkürler Dan. Gösterdiğin sabır için de."</span></p>

  <p class="calibre1"><span class="calibre2">"Mısır'da şu on günü bir düşün. Tek söz ve hızlı bir teşvik yeter."</span></p>

  <p class="calibre1"><span class="calibre2">Dan, Jane'i yine doğrudan ikna etmeye kalkışmamıştı ama Mısır'dan, Nil'den öğle yemeği sırasında bahsetmiş ve küçük bir gerçeği ortaya çıkarmıştı. Birkaç yıl önce Jane'le Anthony benzer bir deniz yolculuğuna çıkmayı düşünmüşlerdi fakat olmamıştı. Şimdi Jane, Dan'in gözlerine bakıyor, sözcükleri bulmaya gayret ediyordu. Jane ağzını açamadan Dan konuştu.</span></p>

  <p class="calibre1"><span class="calibre2">"Tabii ki bunu yüzüne vuracağım."</span></p>

  <p class="calibre1"><span class="calibre2">Jane gülümsedi, kendi şüphelerini doğrulamak için hâlâ Dan'in gözlerini inceliyordu, şimdi son bir savunmasızlık hilesi, haksız yere rahatsız edilmişçesine.</span></p>

  <p class="calibre1"><span class="calibre2">Jane, "Çiftliğine bayıldım" dedi.</span></p>

  <p class="calibre1"><span class="calibre2">"Tekrar gelerek bunu kanıtla. Ne zaman istersen."</span></p>

  <p class="calibre1"><span class="calibre2">Trenin hareket düdüğü çaldı ve Jane bir kez daha Dan'e teşekkür etti. Tren hareket etmeye başladı, Jane bir elini havaya kaldırdı, oldukça donuk, ağzı sıkı, kibarca uzaklaşan bir kadın yüzü; bu son ana kadar kafa karıştıracak ve bu konuda kederlenilecek bir şey gibi görünüyordu, Jane, Dan'in kim olduğunu öğrenmiş de artık çok emin değilmiş gibiydi.</span></p>

  <p class="calibre1"><span class="calibre2">Dan trenin uzaklaşmasını izledi. Jane koltuğuna tekrar oturmak üzere pencereden çekildikten çok sonra bile Dan, onun sonunda Mısır'a gelmeyi neden, ne zaman reddedeceği üzerine ikna edici bahaneler düşünmeye çalışıyordu, bu gezinin kendisi için de elzem olmadığına karar vermiş olmalıydı.</span></p>

  <p class="calibre1"><span class="calibre2">Phoebe de alışveriş yapmak için onlarla beraber Newton Abbot'a gelmişti, Dan'in Phoebe'yi almayı kararlaştırdıkları yerde, marketin yanındaki otoparkta yarım saat beklemesi gerekiyordu. Dan arabada oturup bir sigara içti, baktığı herhangi bir şeyi aslında görmüyordu. Bir yanı Jane'in bu fikirde tereddüt etmekte haklı olduğunu çok iyi biliyordu. Bu gezi ona daha az zaman kaybettiriyordu; senaryo biçimleniyordu, zamanlamada programın gerisindeydi, Mısır'da biraz çalışabilirdi ve her halükârda Malevich ona sözleşmede fazladan zaman tanımıştı, Jenny'den daha az. Jenny, Dan'in söylediği gibi diğer kadınlar konusunda açık fikirli değildi. Yüz yüze olsa Dan onu ikna edebilirdi ya da Jenny, Jane'le tanışmış olsa bile bütün olayları biliyordu ama telefonda, binlerce mil uzaktan bunu yapmak başka bir meseleydi. Jenny bundan hoşlanmayacaktı ve Dan yıllardır görüşmediği, aslında belli belirsiz ifadeler dışında, o zaman bile o son gece Jenny'nin öfkesini hemen gösterdiği ifadelerle ona hiç bahsetmediği birine neden acıdığını çok açık bir şekilde ifade etmek zorunda kalacaktı. Dan, Anthony'nin intiharından beri bir iki telefon konuşmasında Jenny'ye Jane'den biraz daha bahsetmişti ama Jenny, Dan’in Nell ve Caro'yla ilgili tepkilerini çok daha fazla merak ettiğini göstermişti.</span></p>

  <p class="calibre1"><span class="calibre2">O halde Dan, Jenny'ye ne söyleyebilirdi? Eski bir arkadaşlığı görmezden gelemeyecek kadar muhteşem ya da uluslararası başarısı olan biri olmadığını göstermek ve bir aile barışmasını onaylamak istediği gibi bir bahanesi vardı. Caro'ya yardım etmesinden duyduğu minnettarlık. Neyse ki Dan bundan zaten bahsetmişti. Ama hepsi bu kadardı. Dan, kaçınılmaz cinsellik şüphesinin pimini çekebilirdi ama diğer gerçeği kabul edemezdi, bu anlaşılması güç eski baldızın, Dan'in şimdiye kadar tanıdığı başka herhangi bir kadına pek benzemeyen bir ruhu olduğunu; kişinin gitmesine izin veremeyeceği, sınıflandıramayacağı, maddeleş-tiremeyeceği bazı insanların olduğunu... Ne pahasına olursa olsun boş verilen bilmeceler kuran insanlar, onlar doğanın kendisi gibi katalizördür,- doğuştan ve farkında olmadan zamanın ve natüralistin, kendisi ve onun, gerçeklik arasına koymaya çalıştığı her şeyin eriticisidirler.</span></p>

  <p class="calibre1"><span class="calibre2">Dan yine geçmişe dönmüş, sabahı düşünüyordu; yağmurda araba kullanmasını, nelerin söylenip nelerin söylenmediğini. Bu neredeyse sezgisel bir özellikti. Jane düşüncesiz davrandığında bile Dan'i düşündürüyordu. Bu durum, mizacın şeffaf olmayışıyla ilgili olabilirdi ve kesinlikle Jane'in, Dan'in geçmişindeki rolüyle bağlantılıydı; oysa gitgide bunun, onun değerinden kaynaklandığını biliyordu ikisinin de, Daniel Martin ve "Simon Wolfe"...</span> <span class="calibre3">Metier</span> <span class="calibre2">onu uzun süre görsel sembolizm, setler, yerler, hareketler, jestler, tecrübeli aktör ve aktris açısından düşünmeye zorlamıştı. Bu psikolojik olarak belirsiz yaratık başka bir sanata, başka bir sisteme, Dan'in içine girmeye çalıştığı bir sisteme aitti ya da ait olmaya başlamıştı.</span></p>

  <p class="calibre1"><span class="calibre2">Dan kendini özellikle gerçek benliğiyle sözde kurgusal olandan ayırmak zorundaydı, son derece sert bir şekilde üçüncü tekil şahıs dalında ve imgelem açısı konusundaki eğitimi, böylesi kendi kendine cerrahlığı kolaylaştırabilmesine rağmen Dan, içten içe buna emin olamıyordu. Bu konuda da Jane'in yardım edebileceğini zannediyordu, yani "onu düşündürmek" esasen ona Jane'in gözleriyle bakmaktı. Jane'in şeffaf olmayışıyla Jane'in de onunetbir şekilde yansıtmama konusunda da eşsiz olduğu geldi Dan'in aklına, daha az düşünme, daha az yoldan çıkmış ve belki de daha sıradan akılların daha az bozulmuş aynasını yansıtmıyordu. Her ne kadar görünüşte eski aşinalığa geri dönüşler görünmeye başlamışsa da Dan, içinde bir yerde, kendini Jane'e karşı dürüst hissetmiyordu. Jane yine de her zaman olduğu gibi, imgeleri altüst ediyor, sesleri değiştiriyor, sahneleri yeniden düzenliyordu, Jenny'nin de yaptığı gibi kendi farklı tarzıyla, daha yapay, hesaplı bir şekilde, saldırganca ve ona sürekli aynı rolün verilmemesi konusunda mesleki kararlılığı olmasının bir tür yakın uzantısı olarak.</span></p>

  <p class="calibre1"><span class="calibre2">Aslında Dan bunu düşünmekten ziyade hissediyordu, iplerin birbirine dolaştığını düşünüyordu. Hem şu son on iki saat hem de çok daha ötesi, belki de hepsi o sabah kısa bir süreliğine bakmış olduğu, tanımadığı annesinin ıslak mezar taşından kayan yağmurun, manzaraların, geçmişlerin, verimliliklerin, dişiliklerin belli belirsiz birbirine karışmasından ya da şu evvelsi gün öğleden sonra Dorchester'da sadece eğlenceli bir göz gezdirmekten başka bir şey yapmadan yanından geçmiş olduğu bakır pası tutmuş tunçtan bir filozof büstünden kaynaklanmış olabilirdi kesinlikle.</span></p>

  <p class="calibre1"><span class="calibre2">Bunun kökünü kendimde bulmadım, anın affetmez birinci tekil şahsı olarak, çünkü çok daha yavan bir dişilik yolcu koltuğunun bulunduğu kapının yanında birden dikilmiş yavaşça camı tıklatıyordu. Phoebe çok daha yavan bir gerçeklik getirdi. Jane'in bunu kabul etmesi pek olası değildi, beni ise bu yüzden zararsız yalanlarım kurtaracaktı.</span></p>

  <p class="calibre1"><span class="calibre2">Phoebe vealışveriş sepetlerini eve bıraktıktan sonra doğruca Roz'un ofisine telefon etmeye gittim. Onun BBC'nin Kensington House şubesinde çalıştığını biliyordum. Şansım yaver gitti. İzini buldular, evet, işte Roz telefondaydı. Hafta sonumuz nasıldı? Roz'a hafta sonumuzu kısaca anlattım, sonra asıl meseleye geldim.</span></p>

  <p class="calibre1"><span class="calibre2">"Roz, anneni kısa süre önce biraz şaşkın bir durumda trene bindirdim. Benim birkaç günlüğüne Mısır'a gitmem gerekiyor, senaryoyla ilgili ve yüzsüz bir şekilde annene de gelip Nil'in güneyine doğru gemiyle bir haftalık bir gezi yapmasını önerdim. Bana ilişkisinin bittiğini söyledi. Ben de burada böyle ahlaksız teklifler yapmamam gerektiği duygusuyla baş başa kaldım. Benim öyle biri olmadığımı çok dikkatli bir şekilde belli etsem de."</span></p>

  <p class="calibre1"><span class="calibre2">Tereddütten, bir başka şaşkınlık tepkisinden korkmuştum. Tepki şevk artırırcasına çabuk geldi.</span></p>

  <p class="calibre1"><span class="calibre2">"Ama bu kulağa çok cazip geliyor. Annem neden gitmesin ki?"</span></p>

  <p class="calibre1"><span class="calibre2">"Ona bu konuyu seninle görüşmesini söyledim, bu yüzden seni arıyorum. Annen birlikte seyahat edilemeyecek kadar sosyal bir cüzamlı olduğunu düşünüyor gibi."</span></p>

  <p class="calibre1"><span class="calibre2">"Of, ne kadar apfa/.”</span></p>

  <p class="calibre1"><span class="calibre2">"Ve masrafları."</span></p>

  <p class="calibre1"><span class="calibre2">"Annem para sıkıntısı da çekmiyor ki."</span></p>

  <p class="calibre1"><span class="calibre2">"Ee insanlar ne düşünür peki?"</span></p>

  <p class="calibre1"><span class="calibre2">"Bunun ne anlama geldiğini biliyorum. Hepsi zavallı Oxfordlu solcu dostları."</span></p>

  <p class="calibre1"><span class="calibre2">"Paul için de endişelendiğini düşünüyorum."</span></p>

  <p class="calibre1"><span class="calibre2">"Paul için artık daha az endişelenilmesinin vakti geldi. Zaten ben Paul'le ilgilenirim"</span></p>

  <p class="calibre1"><span class="calibre2">"Onu zorlamak istemiyorum Roz ama bunun ona iyi geleceğini düşünmeden de edemiyorum. Belki de birazcık zorlamak gerekiyor."</span></p>

  <p class="calibre1"><span class="calibre2">"Merak etme. Ben onu gayet güzel zorlarım. Sanırım senin arkadaşlığına çok önem veriyor. Onun ihtiyacı olan şey tam da bu"</span></p>

  <p class="calibre1"><span class="calibre2">"Ona konuyu açtırabilirsen. Onun... şey hissetmesini istemiyorum... Bilirsin "</span></p>

  <p class="calibre1"><span class="calibre2">"Tabii ki."</span></p>

  <p class="calibre1"><span class="calibre2">"On günlüğüne, en fazla iki hafta. Dönüş yolunda Floransa'ya uğrayıp kız kardeşini görebilir."</span></p>

  <p class="calibre1"><span class="calibre2">Roz bir süre bir şey söylemedi. "İyi yürekli vaftiz babaları."</span></p>

  <p class="calibre1"><span class="calibre2">"Suçlu olanlar."</span></p>

  <p class="calibre1"><span class="calibre2">"Eğer annem gitmezse onun yerine vekaleten benim gelmemi önereceğim."</span></p>

  <p class="calibre1"><span class="calibre2">"Eğitimli bir asistan işime yarar tabii ki."</span></p>

  <p class="calibre1"><span class="calibre2">"Jane gibi sıkıcı birini istediğine gerçekten emin misin? Ben daha faydalı olabilirdim."</span></p>

  <p class="calibre1"><span class="calibre2">Aramızdaki bu haince şakalaşma bir iki cümle daha sürdü, derken geziyle ilgili daha fazla ayrıntıya girdim; Roz telefonu kapattığı sırada madem öyle gerekiyordu, Jane namluya doğru gidiyordu.</span></p>

  <p class="calibre1"><span class="calibre2">Roz'un yardımına başvurmamda küçük bir risk olduğunu biliyordum. Bu durum Jane'i, kızının bilmediği şeyleri açıklamaya mecbur edebilirdi ve Jane'in bunu reddetmesine daha duygusal bir geçerlilik kazandırabilirdi. O da özgün hatalar ve yanlış kararlar üzerine büyük bir sebatla bir yaşam inşa etmişti ki bunların yerinin değişmesi bir tehdit olarak görünebilirdi; birçok sonucu olacak bir kazanın... nedenini gördüğümü tahmin ediyordum (yüzüme karşı her ne kadar nispeten masumiyet bahşedilse de), planda bir hata gibi, haritacının rolünde bir cehaletten ortaya çıktığı için affedilebilir ama yine de ardından gelen her şey için suçlanırdı. Böylesi suçlamalar, ruhsal yaşamın altında yatan yapıda müthiş bir önem kazanabilir ve muhtemelen Jane'i en fazla rahatsız eden şey buydu. Gelmesi kısmen "miş gibi" davranmak anlamına gelecekti. Ama bu, onu Roz'a gerçeği söylemekten alıkoyabilirdi ve böylece gelmemesi için tezlerini zayıflatabilirdi.</span></p>

  <p class="calibre1"><span class="calibre2">Ben de Kitchener senaryosuna sığınıp o güne kadar yazılmış olanları geri dönüp yeniden okudum, taslak halindeki bir sahnenin fazlalıklarını atıp hafiflettim ve tekrar yazdım. Bir geriye dönüş sahnesi içinde başka bir geriye dönüş sahnesi kullanma olanağı gördüm ve muhtemelen bunun içinde de bir geriye dönüş sahnesi olacaktı, iç içe geçen kutular numarası ama olanakları var. Curzon ve Hindistan'ı, yedi yılı sahnede yirmi dakikaya sığdırma sorununu çözümlemeye zorladım kendimi. Sekiz saat sonra, gece yansına doğru sorunu çözememiştim ama enerjimi nereye odaklamam gerektiğini fark etmeye başlamıştım. Hindistan'da Curzon ve Kitchener bir çift gergedan gibiydi, iki çok ağır ve sabit fikir delisi, karşılıklı ikiyüzlülük yüzünden çarpışma rotasına girmişti. Hindistan'da grupların gerçek çarpışmasını dramlaştırmak güç değildi ama ülkede iki adama iltimas geçmesine göz yuman öfkeli kurumu ifade etmek zordu. Bununla birlikte kendimi yatağa attığımda, bunu çözecek bir yol bulduğumu düşünüyordum. Ara sıra Roz'un dairesinde neler olduğunu merak ediyordum ve telefon çalar mı diye bir kulağım telefondaydı. Aslında telefon etmelerini beklemiyordum, kendi hile ve doğruluklarımın bileşiminin başarısız olduğunu ve Jane'in kendi kızı tarafından bile yıldırılacak biri olmadığını biliyordum.</span></p>

  <p class="calibre1"><span class="calibre2">Ben daha bu gizemi çözemeden bir başkası önüme çıktı. Telefon çaldı ama ertesi sabah yedide, salı günü. Ben uyuyordum ama Phoebe ayaktaydı, telefonu açıp beni uyandırdı. Arayan Jenny'ydi. İkinci "yazısı" üç ya da dört gün önce Londra'ya gelmiş ve üzerinde tartışılmıştı. Şu anda Jenny Bel-Air'deki kır evindeydi, yatmak üzereydi. Roz gibi o da hafta sonunun nasıl geçtiğini, Thorncombe'a dönmenin nasıl bir duygu olduğunu, saatin kaç olduğunu, havayı ve her şeyi soruyordu, çok geçmeden başka bir şeyi gizlediğini düşünmeye başladım. Bir sessizlik oldu.</span></p>

  <p class="calibre1"><span class="calibre2">"Bir sorun mu var?"</span></p>

  <p class="calibre1"><span class="calibre2">"Evet."</span></p>

  <p class="calibre1"><span class="calibre2">Jenny yine sustu. "Jenny?"</span></p>

  <p class="calibre1"><span class="calibre2">"Eğer telefona cevap vermeseydin, uçağa atlar oraya gelirdim."</span></p>

  <p class="calibre1"><span class="calibre2">"Ne oldu, Tanrı aşkına?"</span></p>

  <p class="calibre1"><span class="calibre2">"Nasıl söyleyeceğimi bilmiyorum."</span></p>

  <p class="calibre1"><span class="calibre2">"Stüdyoda bir şey mi?"</span></p>

  <p class="calibre1"><span class="calibre2">"Yo, bizimle ilgili. İşle değil."</span></p>

  <p class="calibre1"><span class="calibre2">"Bana ne olduğunu söylesene."</span></p>

  <p class="calibre1"><span class="calibre2">"Bir şeyler yazdım.”</span></p>

  <p class="calibre1"><span class="calibre2">Rahatladım, hatta kendi kendime gülümsedim. "Yazı yazmanın en azından Malibu'da sefahat olduğunu sanıyordum."</span></p>

  <p class="calibre1"><span class="calibre2">"Aman Tanrım. Bunu söylemen gerekiyor muydu sanki?"</span></p>

  <p class="calibre1"><span class="calibre2">"Hadi. Gayet güzel yazıyorsun. Hoşuma gidiyor. Ben apaçık gerçeklerin hepsine aldırmıyorum."</span></p>

  <p class="calibre1"><span class="calibre2">"Bu sefer aslında bunun seninle ilgisi yok. Doğru değil Dan. Tek bir kelimesine bile inanmamalısın."</span></p>

  <p class="calibre1"><span class="calibre2">"Neyle ilgili peki?"</span></p>

  <p class="calibre1"><span class="calibre2">"Bu sabah postaladım. Bütün hafta sonunu onu yazmakla geçirdim." Jenny, neredeyse şiddetle, "Yazılanlara inanmayacağına söz ver" dedi.</span></p>

  <p class="calibre1"><span class="calibre2">Dan rahatsız olmuş halde mutfak kapısına baktı. Kapı tam olarak kapalı değildi, Phoebe'nin her zaman dinlediği radyo da açık değildi. "Senin yazdığın her şeye inanırım."</span></p>

  <p class="calibre1"><span class="calibre2">Bir sessizlik daha oldu. "Bilmiyorsun. Dalga geçme ayrıca." "Öyleyse yazdıklarının tek kelimesine bile inanmıyorum."</span></p>

  <p class="calibre1"><span class="calibre2">"Zarfı açmadan onu yakınanı istiyorum." Bir şey söylemedim. "Adet dönemindeyim. Hafiften delirdim. Sana ihtiyacım olmadığına kendimi ikna etmeye çabalarken."</span></p>

  <p class="calibre1"><span class="calibre2">"işte bir sorun mu var?"</span></p>

  <p class="calibre1"><span class="calibre2">"Lütfen, onu yakacağına söz ver. Zarfı açmadan "</span></p>

  <p class="calibre1"><span class="calibre2">Sonunda Jenny'nin sesindeki bir şey, devamlı duraksamaları, sesindeki değişiklikler dikkatimi çekti.</span></p>

  <p class="calibre1"><span class="calibre2">"Sigara mı içiyordun Jenny?"</span></p>

  <p class="calibre1"><span class="calibre2">"Kendimi çok perişan hissediyorum.”</span></p>

  <p class="calibre1"><span class="calibre2">"Bu işe yaramaz."</span></p>

  <p class="calibre1"><span class="calibre2">"Biliyorum." Jenny, "Hepsi hayal üıünü. Kafamdan uydurdum" dedi. "Mildred aşağıdaki evde mi?"</span></p>

  <p class="calibre1"><span class="calibre2">"Mildred'ı istemiyorum. Seni istiyorum ben."</span></p>

  <p class="calibre1"><span class="calibre2">"Anlaşmaya vardığımızı sanıyordum." Sigara içmesiyle ilgili bir şey söyleyecektim ama Jenny araya girdi.</span></p>

  <p class="calibre1"><span class="calibre2">"Onu yakacağına söz ver. Yemin ederim ki doğru değil."</span></p>

  <p class="calibre1"><span class="calibre2">"O halde beni incitmez."</span></p>

  <p class="calibre1"><span class="calibre2">"Bugün berbat bir durumdaydım. Hiçbir şey düşünemiyordum, sürekli cümleleri unutuyordum. Keşke onu postalamasaydım."</span></p>

  <p class="calibre1"><span class="calibre2">"Sakinleşmen lazım."</span></p>

  <p class="calibre1"><span class="calibre2">Daha uzun bir sessizlik. Sonra zoraki, daha resmi bir ses.</span></p>

  <p class="calibre1"><span class="calibre2">"Güzel mi? Batıdaki küçük gri evin?''</span></p>

  <p class="calibre1"><span class="calibre2">"Bu sabah mevsimin ilk çuhaçiçeklerini gördüm. Keşke burada olsaydın."</span></p>

  <p class="calibre1"><span class="calibre2">"Lanet olsun."</span></p>

  <p class="calibre1"><span class="calibre2">"Niye söyledin bunu?"</span></p>

  <p class="calibre1"><span class="calibre2">"Senin meşhur hayalgücün bu sefer seni başarısızlığa uğrattı. Çuhaçiçeklerinin başka bir gezegen gibi göründüklerini fark etmiyorsun."</span></p>

  <p class="calibre1"><span class="calibre2">"Sadece görünüşte "</span></p>

  <p class="calibre1"><span class="calibre2">"Dan, ben artık bu kahrolası berbat oyunun içinde olmak istemiyorum."</span></p>

  <p class="calibre1"><span class="calibre2">"Jenny çok nadiren böyle argo sözcükler kullanırdı.</span></p>

  <p class="calibre1"><span class="calibre2">"Keşke aşağı inip Mildred'la görüşsen."</span></p>

  <p class="calibre1"><span class="calibre2">"Ben iyiyim." Jenny, "Utanıyorum sadece" dedi.</span></p>

  <p class="calibre1"><span class="calibre2">"Meseleleri bu kadar ciddiye almasan iyi olur. Özellikle de beni<sup class="calibre6">11</sup></span></p>

  <p class="calibre1"><span class="calibre2">"Sesinde o berbat, süper sakinleştirici ton var"</span></p>

  <p class="calibre1"><span class="calibre2">"Benim de yapmaya çalıştığım bu "</span></p>

  <p class="calibre1"><span class="calibre2">Bu sefer hattın diğer ucundaki sessizlik o kadar uzadı ki yeniden Jenny'ye adıyla seslendim.</span></p>

  <p class="calibre1">"Sadece özgürce d<span class="calibre2">ü</span>ş<span class="calibre2">ü</span>n<span class="calibre2">m</span>ey<span class="calibre2">e</span> çalışıyordum. Tamam. inanmak zorun<span class="calibre2">dasın."</span></p>

  <p class="calibre1"><span class="calibre2">"Bunun bir tercümesi gerek bana."</span></p>

  <p class="calibre1"><span class="calibre2">"Kendime neden bukadar çok yalan söylemek zorundayım."</span></p>

  <p class="calibre1"><span class="calibre2">”Bu senin cinsiyetinle sınırlı değil.”</span></p>

  <p class="calibre1"><span class="calibre2">"Sen ayda olmadığına emin misin?"</span></p>

  <p class="calibre1"><span class="calibre2">"Bunu niye söyledin?"</span></p>

  <p class="calibre1"><span class="calibre2">Bir sessizlik daha. Ama sonra birden Jenny'nin sesi normale yakın hale geldi.</span></p>

  <p class="calibre1"><span class="calibre2">"Olduğun yerde şu anda bakmakta olduğun bir şey söyle bana. Herhangi bir şey." Ben tereddüt ettim. "Lütfen "</span></p>

  <p class="calibre1"><span class="calibre2">"Babamın kilisesinin ve köyün işkence edecek kadar kötü olan suluboya tablosundan birkaç adım uzaktayım. Tablo, Eliza Galt adında biri tarafından yapılmış. 1864 tarihli. Sanırım basılı bir dini resimden uyarlama. Gökyüzüne bir uçtan diğerine siyah bir gökkuşağı gibi bir şeyin üzerine 'Tanrı herşeyi görür' yazılmış."</span></p>

  <p class="calibre1"><span class="calibre2">"Kulağa korkunç geliyor."</span></p>

  <p class="calibre1"><span class="calibre2">"Eliza gökyüzündeki yer dar geldiği için, 'her şey'i' bitişik olarak yazmış gibi görünüyor. 'Tanrı herşeyi görür.' Bu yüzden tabloyu satın aldım"</span></p>

  <p class="calibre1"><span class="calibre2">"Bayağı eserleri küçümsediğini sanıyordum."</span></p>

  <p class="calibre1"><span class="calibre2">"Şefkat duyduğumda küçümsemem "</span></p>

  <p class="calibre1"><span class="calibre2">"Bu, ben yerimi bileyim diye mi söylendi?"</span></p>

  <p class="calibre1"><span class="calibre2">"Bu kadar alıngan olma"</span></p>

  <p class="calibre1"><span class="calibre2">"Sesin kulağıma sürekli tam da duymaya korktuğum şekilde geliyor."</span></p>

  <p class="calibre1"><span class="calibre2">"Buraya döneli sadece otuz altı saat oldu ve ben zaten yüz keredir acaba Jenny'nin hoşuna gidecek mi diye düşünüyorum"</span></p>

  <p class="calibre1"><span class="calibre2">"Yazdığım şey seni gerçekten tanımadığım için. Sadece seni tanıdığımı sanıyorum."</span></p>

  <p class="calibre1"><span class="calibre2">"Bunun hep kendini tanımaman yüzünden olmadığına emin misin?"</span></p>

  <p class="calibre1"><span class="calibre2">"O da var." Jenny daha alçak bir sesle, "Posta eline ulaştığında onu yakacağına söz ver" dedi.</span></p>

  <p class="calibre1"><span class="calibre2">"Tamam."</span></p>

  <p class="calibre1"><span class="calibre2">"Ben oldukça düzgün italik el yazısı yazan biriyim."</span></p>

  <p class="calibre1"><span class="calibre2">"Bunu hatırlıyorum "</span></p>

  <p class="calibre1"><span class="calibre2">"Söz ver."</span></p>

  <p class="calibre1"><span class="calibre2">"Söz verildi."</span></p>

  <p class="calibre1"><span class="calibre2">"Yürekten yemin et"</span></p>

  <p class="calibre1"><span class="calibre2">"Bunu sen yap. Yüreğim senin yanında bir yerlerde." Sessizlik. "Artık uyumanı istiyorum."</span></p>

  <p class="calibre1"><span class="calibre2">"Sen bugün neler yapacaksın?"</span></p>

  <p class="calibre1"><span class="calibre2">"Senaryo üzerinde çalışacağım. Ve senin uyumanı düşüneceğim."</span></p>

  <p class="calibre1"><span class="calibre2">Bu konuşmayı bölen pek çok sessizlikten sonuncusu gerçekleşti.</span></p>

  <p class="calibre1"><span class="calibre2">"Benim için bir çuhaçiçeği kopar. Seni seviyorum."</span></p>

  <p class="calibre1"><span class="calibre2">Dan bir cevap veremeden telefon kapanmıştı. Dan, California'ya telefon etmek için tekrar bir hat almayı düşünüyordu, evi arayıp Mildred'a yukarı gidip Jenny'nin iyi olup olmadığına bir bakmasını rica etmek için; sonra eğer gerçekten üzerinde ağlayacağı bir omza ihtiyaç duyuyorsa Jenny'nin bunu kendi kendine yapabilecek kadar aklı başında olduğuna ve Jenny uyandığında, daha sonra, İngiltere'de öğleden sonra telefon görüşmesi için hat almasının daha iyi olacağına karar verdi. Öyle de yaptı. Bu iki misli talihsizlik yaratmıştı. Dan, Jenny'nin sesini duyar duymaz vicdanında Mısır ve Jane vardı ama itiraf etmeden önce Jenny'nin ruh halini tahmin etmek için beklemişti çünkü bu henüz ciddi derecede gerekli değildi ama Dan aklında ne olduğunu Jenny'ye söylemenin daha akıllıca olacağına karar vermişti. Belki de önce ona danışıyormuş gibi yapacaktı. Elbette Jenny, Dan'in vicdanını rahatlatmasının bu çok şüpheli tarzını bile olanaksız hale getirmişti. Dan'in Jenny'nin sesini böyle duyması ilk defa olmuyordu. Daha önce işte kötü bir gün, bir tatsızlık, gözyaşları olmuştu. Beklenmedik bir şey değildi çünkü Dan, muhtemelen aktrislerin hangi noktaya kadar sinirlerini zorladıklarını Jenny'den daha iyi biliyordu ve onların evrensel Havva rolü yapmak için âdet öncesi depresyonu kullanmaktan ziyade her şeyi yapıyor olduklarını sanma hatası ve bu rolü oynayınca her zamanki normal olmayan rollerine çok hızlı bir şekilde geri dönmelerini. Telefon görüşmesi ilişkilerinin yapaylığına mutsuz bir şekilde vurgu yapmıştı. Her zamanki gibi Thorncombe, Dan'in geçmişine, kayıp nüfuz sahasına, diğer dünyasına geri çekilmesine neden olmuştu ve aralarındaki yeni mesafeyi,- neredeyse hayal edilenin gerçekle arasında olan mesafeyi Dan'e hatırlatmak için Jenny'nin sesine gerek yoktu.</span></p>

  <p class="calibre1"><span class="calibre2">Bu Jenny'ye haksızlıktı. Dan için bile adil değildi çünkü Jenny konuşurken Dan onu koıuma isteği duymuştu,- çiftliğe döndüğünden beri kaç kez onu düşündüğü konusunda yalan söylememişti, sadece sayıyı abartmıştı. Dan, Jenny'nin orada olması fikrini aziz tutuyordu, aynı zamanda herhangi bir şekilde ama ziyaretçi tarzında geleceklerinin hiç akla uygun olmadığını biliyordu: Jenny ne kadar da sıkılacaktı, bu "hiçbir yer" için Jenny kariyerinden vazgeçerse, yine de ergenlik çağındaymış gibi, doğanın mucizevi bir değişimiyle Jenny'nin böyle bir yaşantıyı memnuniyetle kabul edeceği durumlar hayal ediyordu. Dan fiziksel olarak da Jerıny'yi özlüyordu: çıplak bedeni kadar onun ilgisiz nezaketini, varlığını, sesini ve yanında hareket etmesini.</span></p>

  <p class="calibre1"><span class="calibre2">Dan, çok fazla fotoğrafı çekilen yüzlerin, insanlığın geri kalanından çok daha eğlenceli, derin ve eski anlayışı kendi kendine uzun uzun düşünmüştü, ekranda ya da sahnede olmayınca bütün kanıtlar, aleni ya da özel, tam tersini gösteriyordu. Dan artık yine de biraz bunun kurbanı olup olmadığını merak ediyordu, daha sıradan erkek standartlarında Jenny'nin ne kadar arzu edilebilir olduğunu unutturmak için Jenny'nin zekâsı onu kandırmıştı ve öyle kalacaktı, çok daha az ilginç bir özel kişilik. Dan bir prensesi ele geçirmiş biri gibiydi, karşılığında Jenny'nin unvanı ve buna eşlik eden her şey tarafından kendisinin ele geçtiğini ancak fark ediyordu, ipek lüleler tabii ki ama temelde gülünç. Bir nedenden milletlerarası telefon görüşmesi Thorncombe'da Londra'da olduğundan çok daha şefkatliymiş gibi gelmişti. Bunun etrafında bir ahmaklık dolaşıp durmuştu, neredeyse Restorasyon komedisinden bir şey, sıradan gerçekliğe yapma tavırlı bir ilgisizlik, sadece birbirlerine ihtiyaç duydukları için kurulan karmaşık bir teknolojiye dikkatsizce harcanan sterlinler ve dolarlar. Bu, Paul'le yürüyüş yaptığı sabah Dan'in hissettikleriyle hiç de uyuşmuyordu ya da önceki günün daha sonrasındaki küçük olayla: Jane'in birinci sınıfta değil de ikinci sınıf vagonda seyahat etmeyi seçmesindeki ufak meseleyle.</span></p>

  <p class="calibre1"><span class="calibre2">Tıraş olup üzerini giyinen Dan bir an yatak odasının penceresinin önünde aşağıdaki meyve bahçesine bakarak dikilirken acı bir şekilde yeniden Midas'ı hatırladı. Bazen her şeye sahip olmak, hiçbir şeye sahip olmadığından başarısız olan birinin hayal edeceğinden daha yakındır.</span></p>

  <p class="calibre1"><span class="calibre2">Dan kahvaltısını etmek için aşağı indi. Hava hâlâ bulutluydu ama geceleyin yağmur durmuştu, rüzgâr da esmiyordu. Dan yarım saat boyunca Phoebe'nin gevezeliklerini dinledi, ona biraz daha Jane'den ve Paul'den ve Jane'in diğer iki kızından bahsetti; birazcık telefonda kiminle konuştuğunu Phoebe'ye söylemeyeceği gerçeğini gizlemek için. Phoebe onayladı ama bunun Jane'le oğlundan gerçekten hoşlandığı için mi, yoksa sonunda Dan'in Caro'nun dışında bir tür aile ediniyor olduğunu hissettiği için mi olduğunu bilemiyordu. Dan dolaşarak kendisinin yokluğunda neler yaptığını göstermesi için Ben'in çalışmakta olduğu bahçeye çıktı: Hava ve misafirlerin onu daha önce yapmaktan alıkoyduğu bir ayin.</span></p>

  <p class="calibre1"><span class="calibre2">Dan ihtiyar adamın ardından patikalardan aşağı yavaşça yürüyordu, Ben'in yorumlarını dinleyerek; brokolilerin filizleri fena çıkmıyordu, pırasalar yeterince olmuştu, şu "kereviz kökleri" (Ben, Dan'in onun ekmesini istediği bazı egzotik sebzeleri mutfakta Phoebe'nin pişirmekte zorlanması gibi o da yetiştirmekte zorlanıyordu, mesela bu tarhtaki kerevizler gibi) yerlerini sevmişe benziyorlardı. Yeni sezonda yeni ekilen bitkiler vardı, sarımsaklar kızıl topraktan yeşil yeşil filizlenmiş ve baklalar uç vermişti bile. Tohumluk patatesten bahsetmişken, Ben'in yakında onun için de sipariş vermesi gerekiyordu: Lezzet ile mahsul arasında tanıdık bir müzakere ve bu hep aynı şekilde kararlaştırılıyordu. Ben, kendi Kral Edwardlarını yetiştiriyordu ve geri kalanlar büyüklük ve akıl sağlığı içindi, Dan'in ise bir iki sıra Catriona ve Fir elması yetiştirmesine izin verilmişti, eğer olurlarsa, süslü Londralı arkadaşlarına gösteriş yapması içindi.</span></p>

  <p class="calibre1"><span class="calibre2">Oradan Amerika'nın sebze yetiştiriciliğinin ne kadar başarısız olduğu konusuna geçtiler, Ben'in dinlemekten hiç bıkmadığı hüzünlü bir hikâye; belki de atalara ait on dokuzuncu yüzyıl rençperlerinden birinin Birleşik Devletleri kutsanmışların toprağı, her şeyin daha büyük ve daha iyi yetiştiği bir yer olarak görmesi aklından çıkmıyordu; bu konuda Dan ve onun atalarının oldukları yerden kımıldamamakla çok akıllılık ettiklerini Dan'e izah ettirmesi Ben'i memnun ediyordu. "Cox ve Bleinheim'da elma olmadığını açıkladılar" diyor Dan. Ben ise hayretle başını iki yana sallıyor. Ben, her adamın iyi kötü biraz bahçıvanlığının olmadığı ya da en azından bunun amacını anlamayan bir taşra hayal edemiyor (Aslında Dan elinde kürekle nadiren ortalıklarda görünüyor, maalesef).</span></p>

  <p class="calibre1"><span class="calibre2">Dan'in yeni çıkmış ithal şeylerinden bir diğerini dikkatle izliyorlar, bir sıra enginar, gri yeşil yaprakları çoktan filizlenmiş. Ben de Phoebe de enginarların tepelerini yemiyorlar ama ihtiyar adam hoşgörü ve sabırla bu yabancı için eğilip en olgunlaşmış bitkinin yapraklarını kırıyor. Bütün bahçıvanlar gibi o da erken biten, kış bitmeden ilkbaharı müjdeleyen bitkilere hayranlık duyuyor. Dan'de de mevsimlerin, uyanışın tatmin edici bir sezgisi var. Yine Jenny'yi düşünmeye başlıyor, hileyi, California'dan gelen telefonları. Evet, gerçek burada ikamet ediyor.</span></p>

  <p class="calibre1"><span class="calibre2">Bir saat sonra Dan, çalışma odasında gerçek olmayana dönmüştü, telefon çaldı. Arayan Roz'du, annesini az önce Oxford'a yolcu etmişti ve onun hakkından geldiğini düşünüyordu. Sonunda her şey iki çelişkili meseleye indirgenmişti: sosyalist ilke meselesine, birinci sınıf vagonda seyahat etmeyi reddetmesine ve Jane'in bunun pek</span> <span class="calibre3">comme</span> <span class="calibre2">il</span> <span class="calibre3">Jant</span> <span class="calibre2">kaçmayacağı -Nell'in ne diyebileceği— duygusuna. İkinci itirazı Roz, her zamanki tavrıyla, derhal Compton'a telefon ederek çözmüştü. Neli (en azından Roz'a göre) Jane'in tereddütlerine gülmüştü; birinin</span> <span class="calibre3">onu</span> <span class="calibre2">güneş altında iş yapmadan dolaşmaya davet etmesini dilerdi, bu süper bir fikirdi, tam da Jane'in ihtiyacı olan şey. Oysa Jane'in kendisi, yine de tam olarak ikna edilememiş gibi görünüyordu.</span></p>

  <p class="calibre1"><span class="calibre2">"Sürekli kendi isteklerine düşkünlükten bahsetti durdu. Ona gerçekten çok kızdım, bu konuda çok aptalca davranıyor. Ona kendisinin hiç de sosyalist olmadığını söyledim. Kibirli bir oyunbozan sadece."</span></p>

  <p class="calibre1"><span class="calibre2">"Sonunda ne oldu?"</span></p>

  <p class="calibre1"><span class="calibre2">"Bayağı baştan çıktığını kabul etti. Sanırım uğrayacak. Herkes ona ne yapması gerektiğini söylemeye başlayınca böyle inatçı oluyor. Onunla ilk tanıştığında da böyle miydi?"</span></p>

  <p class="calibre1"><span class="calibre2">"Daha ziyade büyük kızın gibiydi aslında."</span></p>

  <p class="calibre1"><span class="calibre2">"Aaa, bu adil değil. Ben çok kolay tesir altında kalırım." Roz, "Her neyse, eve varınca sana telefon edecek" dedi.</span></p>

  <p class="calibre1"><span class="calibre2">Bir kere daha Dan'e teşekkür edildi.</span></p>

  <p class="calibre1"><span class="calibre2">Dan daha sonra Malevich'in Londra bürosunu, işlerin yapımcının iddia ettiği kadar hızlı ve kolaylıkla ayarlanabileceğine emin olmak için aradı. En azından vizeler ve seyahatle ilgili işleri halledebilirlerdi. Dan'in konuştuğu sekreter Nil gezisini araştırıp geri arayacaktı; öyle de</span></p>

  <p class="calibre1"><span class="calibre2">* Fr. Uygun (çn.) yaptı, yaklaşık yirmi dakika sonra. Luksor'dan perşembe günü başlayan bir haftalık Nil gezisi vardı ve sekreter iki tek kişilik kabin ayırtmıştı bile. Kesin rezervasyon yaptırılmamıştı ve iptal ettirilebilirdi.</span></p>

  <p class="calibre1"><span class="calibre2">Dan tekrar işe koyuldu. Hindistan sahneleri, birbirlerini destekleyerek şekillenmeye başladı. Derken birden bir sayfa diyalog canlandı, sahnelenmesi güzel olacaktı. Dan, Phoebe'nin getirdiği sandviçleri yedi ve sonrasında bir mola verdi. Bir Mozart plağı açtı, G minör senfonisiydi, pencereden dışarıya bakarak oturup bir sigara içti. Yine yağmur yağmaya başlamıştı. Pencerenin önüne gidip evin yukarısında akmakta olan derelerdeki suya, ön kapıya uzanan patikayla sınır olan iki eski yığın taşın etrafında kümelenen kardelenlere baktı. Müzik arkadan ona eşlik ediyordu: Ani bir mutluluk, zenginlik, yaratıcılık dalgası hissetti, dışarıda gerçek mevsimin önünden gidiyormuş ve taze bahan iki ay öncesine almış gibi. Tohum büyüyordu, kapıdaki gedik bir santimetre genişlemişti ama Dan yine de bunun bencillik, garantisi olmayan bir iyimserlik olduğunu hissediyordu. Belki de bunların hepsi çocukluğunun basitliklerinden kaynaklanıyordu. Karmaşıklığa, çok yönlü vaade, bitmek bilmeyen çatallanan yollara ihtiyacı vardı ve şu anda bunlara sahip olduğunu hissediyordu işte. Tıpkı yeşil, altın sarısı müzik gibi dengenin altında, çabasız ilerleyen bir gelişme ve ilerleme vardı, onun gölgeleri, Dan'in mutluluğuna hüzün unsuru da dahildi: Mutluydu çünkü hakikatte tek başınaydı vebir insan olarak bu onu hep sakatlamalıydı.</span></p>

  <p class="calibre1"><span class="calibre2">Dan'e, Kitchener senaryosu üzerinde çalışırken sık sık -sadece ihtiyar adamın yaşantısını okurken değil, onunkiyle iç içe geçen diğer bütün yaşantıları araştırırken— onların Ingilizliği, vatanseverliğe olan takıntıları, görev, ulusal kader, yabancı bir sisteme, güya efsanevi bir amaca bütün kişisel huy ve meyillerini (kişisel hırslarını değil tabii ki) feda etmelerinin, bir tür efsane yaratıcısı olmasına rağmen kendisine tamamen yabancı olduğu kanısına varmıştı. İmparatorluk büyük bir hastalıktı.</span> <span class="calibre3">Aut Caesar, aut nullus,</span> <span class="calibre2">tamamen gayrı İngiliz'di. Bütün on dokuzuncu yüzyıl bir hastalıktı, Britanya adında bir hayal. Gerçek İngiltere kendi olma özgürlüğüydü, bir spor gibi sürüklenen, herhangi bir şeye bağlanmadan kalan, geçici olması dışında, sürüklenme özgürlüğü. Çok az insan, Dan gibi, hemen hemen gerçek koşullarda o özgürlüğü yaşayabilecek kadar şanslıydı: Onlar nerede istiyorlarsa orada ve nasıl istiyorlarsa öyle yaşıyordu. Bu yüzden ruhsal dünyanın ulusal evrimi ve kıskançlıkla onu koruyan sağlam dış yüzeyi oluştu. Bu Ingilizlik, geçmişe bakarak, aslına uygun olarak kırmızı, beyaz ve mavi Britonlar,</span></p>

  <p class="calibre1"><span class="calibre2">Kitchener gibi içkindi hatta. Dan'in yüzü Britanya yurtseverliğini ve İmparatorluğu canlandırabilirdi ama ruhu dolambaçlıydı, çapraşıktı, onun inşa ediyor gibi göründüğü kendi kişisel efsanesi, umuma ait olandan çok daha fazla eziyet ediyordu ona.</span></p>

  <p class="calibre1"><span class="calibre2">Umuma tabi olmak yok... Her ne pahasına olursa olsun, umuma tabi olmak yok, bu, anlaşılmayacak şekilde, siyaseten olmasından ziyade biyolojik olarak Jane'in çözümünde yanlış olan şeydi.</span></p>

  <p class="calibre1"><span class="calibre2">Son hamle başlamıştı ama Dan bilinçsiz bir şekilde olması dışında müziği dinlemeyi bırakmıştı ya da herhangi bir şeyi. Phoebe'nin seslendiğini duyuyordu: yine telefon. Dan saatine baktı, telefonun California'yla görüşmek için adını kaydettirdiği arama olabileceğini düşünüyordu ama bu telefon bir saatten önce bağlanmayacaktı, Phoebe, Dan'i gördüğünde, arayanın Bayan Mallory olduğunu söyledi. Dan alt katta duraksadı, bir nefes alıp konuştu.</span></p>

  <p class="calibre1"><span class="calibre2">"Merhaba Jane. Eve sağ salim vardın mı?"</span></p>

  <p class="calibre1"><span class="calibre2">"Evet, Dan. Teşekkürler" Jane'in sesinde ufak bir duraksama oldu. "Roz'un seninle konuştuğu sonucunu çıkarıyorum."</span></p>

  <p class="calibre1"><span class="calibre2">"Bana artık durumun üçe karşı bir olduğunu söyledi."</span></p>

  <p class="calibre1"><span class="calibre2">"Kendimi bir komplo kurbanı gibi hissediyorum."</span></p>

  <p class="calibre1"><span class="calibre2">"Bundan faydalanan kişi. Gelecek misin?"</span></p>

  <p class="calibre1"><span class="calibre2">"Bu düşünceye tahammül edebileceğine kesinlikle eminsen şayet."</span></p>

  <p class="calibre1"><span class="calibre2">"Öyle olsa teklif etmezdim."</span></p>

  <p class="calibre1"><span class="calibre2">"Eminsin?"</span></p>

  <p class="calibre1"><span class="calibre2">"Bu harika bir deneyim. Hoşuna gideceğini biliyorum."</span></p>

  <p class="calibre1"><span class="calibre2">”O halde gelmek isterim. Sorun olmayacaksa"</span></p>

  <p class="calibre1"><span class="calibre2">"Şimdi kendimi gerçekten affedilmiş hissediyorum." Bir süre Jane bir şey söylemedi ama Dan cevap bekliyordu.</span></p>

  <p class="calibre1"><span class="calibre2">"Bu yıllar önce kabul edilmişti, Dan."</span></p>

  <p class="calibre1"><span class="calibre2">"Sembolik olarak."</span></p>

  <p class="calibre1"><span class="calibre2">Dan şevkle sözüne devam ederek Luksor'dan başlayan bir sonraki geziden bahsetti ve o günün haftasında Kahire'de olmak istediğini anlattı. Bunun üzerine Jane biraz çekindi, sanki böyle uzun yolculuklar Viktoryen kusursuz bir hazırlık gerektiriyormuş gibi. Ama Dan, Jane'i bütün rezervasyonların yapılacağı, gemi gezilerinin çok gayrı resmi olduğu, lüks bir gardıroba gerek olmadığı konusunda temin etti. Eğer Jane pazartesi Londra'ya gelebilirse vizelerle o zaman ilgilenebilirlerdi. Dan masraflar üzerine Jane'in çekince göstermesini bekliyordu ama tuhaf bir şekilde Jane bunu sormadı ya da belki yerel bir seyahat acentesinden zaten öğrenmiş ve ücreti karşılayabileceğine karar vermişti.</span></p>

  <p class="calibre1"><span class="calibre2">"Bana parayı kimin ödeyeceğini söylemelisin"</span></p>

  <p class="calibre1">"Bütün bunları pazartesi kararlaştırırız. Muhtemelen bilmiyorlardır, her şey veresiye yapılıyor. Onun için endişelenme."</p>

  <p class="calibre1">"Benim payıma düşeni ben ödemekte ısrar ediyorum."</p>

  <p class="calibre1">"Tabii. Yarı yarıya öderiz. Bu film işi. Sen her zamanki gibi bedelini daha sonra ödersin. Gerçekten ve mecazi olarak." Dan bunun hattın diğer ucundaki Jane'in hoşuna gitmediğini seziyordu, onun yaramazlığı yüzünden hemen ödeme yapmasına bile izin verilmiyordu. Fakat Jane sonunda daha masum bir şeyi açığa vurdu.</p>

  <p class="calibre1">"Kendimi kesinlikle beklenmeyen bir ikram sunulan küçük bir çocuk gibi hissediyorum. Buna pek inanamıyorum."</p>

  <p class="calibre1">"Orada şu eski sıkıcı firavunlar var sadece. Bundan nefret edebilirsin."</p>

  <p class="calibre1">"Bir kitap alıp okurum ben de."</p>

  <p class="calibre1">Dan, Jane'e rehber satın almamasını söyledi, Dan'de Londra'da daha önce kullanmış olduğu bir rehber vardı zaten. Hazırlıklarla ilgili bir dakika daha konuştular. Sonra Jane, Dan'e onda kaldıkları gece için yine teşekkür etti ve telefonu kapattı.</p>

  <p class="calibre1">Dan oturma odasına gidip küçük bir kadehe viski doldurdu. Zar atılmıştı ve Dan çok geçmeden Jenny'yle konuşup kendi kararını vermek zorunda kalacaktı. Henüz Jenny'ye söylemesi gerekmiyordu. Ama Dan aldatma işinde ustaydı. Ne kadar ertelersen temize çıkmak o kadar zor oluyordu. Dan piskoposa bakarak provaya başladı.</p>

  <p class="calibre1">İsim kaydettirilen arama, Dan'in istediğinden daha erken gerçekleşti. Jenny henüz yataktan kalkmış ve telefon ettiğine memnun olmuştu, bunu beklemiyordu.</p>

  <p class="calibre1">"Geçen gece için çok üzgünüm. Bir daha yapmayacağım."</p>

  <p class="calibre1">"Unut gitsin."</p>

  <p class="calibre1">"Evet, öyle yapacağım. Söz veriyorum."</p>

  <p class="calibre1">"Bunu nereden öğrendin?"</p>

  <p class="calibre1">"Stüdyodaki birinden "</p>

  <p class="calibre1">Dan, Jenny'nin yalan söylediğini biliyordu, nedenini tam olarak bilemiyordu. Başka durumlarda olsa o "biri" hakkında daha fazla şey öğrenmek için Jenny'nin üzerine giderdi.</p>

  <p class="calibre1">"Kendini nasıl hissediyorsun?"</p>

  <p class="calibre1">"İyi. Atlatacağım. Madem telefon ettin." Jenny ekledi: " Belki de gönderdiğim şeyi okusan iyi olur. Sadece benim ne şirret bir kadın olduğumu fark etmen için."</p>

  <p class="calibre1">Dan kendini en azından bir sonraki hamlesi net olarak gösterilen bir satranç oyuncusu rahatlığında hissediyordu.</p>

  <p class="calibre1">"Birazdan sen de benimle ilgili aynı şeyi hissedeceksin."</p>

  <p class="calibre1">"Niye?"</p>

  <p class="calibre1">"Bir haberim var Jenny. Geçen gece sana söyleyecektim ama pek zamanı değilmiş gibi geldi. Gelecek hafta birkaç günlüğüne Mısır'a gidiyorum. Sen gelmeden geri döneceğim."</p>

  <p class="calibre1">"Of, Dan. Seni rezil şey."</p>

  <p class="calibre1">"Fena halde bazı yeni fikirlere ihtiyacım var"</p>

  <p class="calibre1">"Ama ben senin şey dediğini sandım...<sup class="calibre6">1 1</sup></p>

  <p class="calibre1">"Fikrimi değiştirmem gerekiyordu. Bu durum, şu anda tarihten sınava girmeden önce ineklemeye benziyor. Buna atmosfer de dahil."</p>

  <p class="calibre1">"Erteleyemez misin?''</p>

  <p class="calibre1">"Keşke yapabilseydim."</p>

  <p class="calibre1">"Bütün o sinsi gözlü dansözlerin yanında sana güvenmiyorum."</p>

  <p class="calibre1">"Belki yanıma bir refakatçi alacağım. Şayet bu teselli olacaksa."</p>

  <p class="calibre1">"Kızını mı?"</p>

  <p class="calibre1">"Şu anda büyük bir aile sorunu. Kızımın teyzesini."</p>

  <p class="calibre1">Kısa bir sessizlik oldu, sonra da bir inanamazlık.</p>

  <p class="calibre1">"Eski karının kız kardeşi?"</p>

  <p class="calibre1">"Herkes onunla ne yapacağını şaşırdı. Çok içine kapandı ve üzüntülü. Bunu birdenbire teklif ediverdim, nedenini Tanrı bilir. Buraya geldiğinde. O gün elimden gelen iyiliği yaptım."</p>

  <p class="calibre1">Bu sadece Jenny'nin konuşmasını geciktirmişti. Dan susmuş bekliyordu. Sonra Jenny'nin sesi tekrar duyuldu, tetikte, temkinli ama tuhaf bir şekilde daha yakın.</p>

  <p class="calibre1">"ifade etmekte zorlandığını sanıyordum."</p>

  <p class="calibre1">"Şu anda söz konusu olan barış ve bağışlanma."</p>

  <p class="calibre1">"O da olur mu dedi?"</p>

  <p class="calibre1">"Hepimiz onu ikna etmeye çalışıyoruz."</p>

  <p class="calibre1">"Eski karın onaylıyor mu?"</p>

  <p class="calibre1">"Jenny, kendini kaybetmiş orta yaşlı bir kadından bahsediyoruz. Tanısan senin de seveceğin ve onun için üzüleceğin birinden. Bu gerçekten masum bir iyilik ve bir şey daha var."</p>

  <p class="calibre1">"Neymiş?"</p>

  <p class="calibre1">"Caroline. Aramızdaki bu eski dava onu çok rahatsız etti. Galiba Caro'ya gerçekte babasının ne kadar nazik bir adam olduğunu göstermek istiyorum diğer bütün günahlarımdan dolayı."</p>

  <p class="calibre1">"Beni kastediyorsun."</p>

  <p class="calibre1">"Diğerleri arasındakileri."</p>

  <p class="calibre1"><span class="calibre3">"Onun</span> deliliği ne âlemde?"</p>

  <p class="calibre1">"Galiba gelecek hafta sonunu Paris'te geçirecek. Henüz aklının başına geldiğine dair hiçbir işaret yok."</p>

  <p class="calibre1">"Keşke benim de öyle hoş, geleneksel beyefendi gibi. bir arkadaşım olsaydı." Dan cevap veremeden Jenny söze atıldı: "Ondan hoşlanıyor musun?"</p>

  <p class="calibre1">"Tutkuyla. Bu yüzden sana bundan bahsediyorum."</p>

  <p class="calibre1">"Ciddi ol."</p>

  <p class="calibre1">"Birinsan olarak ondan hep hoşlandım. Onu iyi tanıdığım günlerde ama başka türlü bir şey yok."</p>

  <p class="calibre1">"Bu masum bir iyilik değil öyleyse."</p>

  <p class="calibre1">"Sen de ondan hoşlanır. Ve onun için üzülürdün."</p>

  <p class="calibre1">"Mızıkçı erkeklerin hep söylediği şeydir bu."</p>

  <p class="calibre1">"Ama doğru. Bu durumda."</p>

  <p class="calibre1">"En azından ben sana sadece kâğıt üzerinde ihanet ediyorum. Senin benim Bay Şövalyem olduğunu hiç sanmıyorum."</p>

  <p class="calibre1">"Bu hiçbir zaman amaçlarımdan biri olmadı."</p>

  <p class="calibre1">"Denemiyorsun bile."</p>

  <p class="calibre1">"Çünkü sen bir prenses değilsin "</p>

  <p class="calibre1">"Köpüklü su."</p>

  <p class="calibre1">"Ne demek o?"</p>

  <p class="calibre1">"Elindeki kirleri yıkadığın şey." Dan bir şey söylemedi. "Sanırım sen bana hiç haber vermeyen alçak herifin tekisin."</p>

  <p class="calibre1">"Geçen gece haberdar etmek istedim. Olmayabilir de."</p>

  <p class="calibre1">"Keşke yüzünü görebilseydim." Jenny, "Aman Tanrım, şimdi de şoförüm kapıyı çalıyor. Bekle" dedi.</p>

  <p class="calibre1">"Jenny birkaç dakika sonra telefona geri döndü.</p>

  <p class="calibre1">"Dan?"</p>

  <p class="calibre1">"Geç mi kaldın?"</p>

  <p class="calibre1">"Hayır, ama kapatmam lazım. Üstümü giyinmedim. Yarın akşam arar mısın?"</p>

  <p class="calibre1">"Evet, tabii."</p>

  <p class="calibre1">"Milleti diken üstünde tutuyorsun. Bunu biliyor musun?”</p>

  <p class="calibre1">"Bu California ağzı. Senin değil."</p>

  <p class="calibre1">"Umarım Jane kişisel ilişkilerdeki titizliği konusunda bana söylediğin kadar iyidir."</p>

  <p class="calibre1">"O da hep bu sorunu ortaya atıyor. Senin bana güvenmeyecek kadar zeki olduğun konusunda onu temin ettim."</p>

  <p class="calibre1">"Ona 'güvenecek' kadar dersek daha iyi anlaşılacağını söyle."</p>

  <p class="calibre1">"O ayrıca aşırı solcu bir hanım. Benim gibi kapitalist avareler için zamanı yok."</p>

  <p class="calibre1">"Sen Mısır'a davet ettiğinde gelecek zamanı var ama."</p>

  <p class="calibre1">"Sanırım beni de örgütlemeye çalışmak için. Gelirse." Dan, "Keşke o kişi sen olsaydın."</p>

  <p class="calibre1">"Ben ne olsaydım?"</p>

  <p class="calibre1">"Gelecek olan ve şimdi burada olsan."</p>

  <p class="calibre1">"Oradayım. Posta yoluyla. Şimdi çok memnunum."</p>

  <p class="calibre1">"Yarın?"</p>

  <p class="calibre1">"Başka konuşacak kimsem olmadığı için."</p>

  <p class="calibre1">"Tabii ki."</p>

  <p class="calibre1">"Hoşça kal diyeceğimi sanmana gerek yok. Sana daha fazla telefon parası yazsın diye oyalanıyorum."</p>

  <p class="calibre1">"Tahmin ettim."</p>

  <p class="calibre1">"O kaç yaşında?"</p>

  <p class="calibre1">"Kırklarının sonlarında. Varisleri var, ilgini çekerse."</p>

  <p class="calibre1">"İlgimi çekmiyor."</p>

  <p class="calibre1">"iyi o zaman."</p>

  <p class="calibre1">Bir sessizlik oldu, ardından Jenny'nin "ince" sesi, zaten filme çekilen bir iki sahnede etkili bir şekilde kullanmış olduğu tuhaf yavan bir ses tonu.</p>

  <p class="calibre1">"Artık kapatıyorum."</p>

  <p class="calibre1">"Jenny."</p>

  <p class="calibre1">"Gerçekten kapatıyorum."</p>

  <p class="calibre1">Jenny telefondaydı ama susuyordu, derken ahize kapandı. Dan "Tanrı herşeyi görür"e bakakaldı ama sadece öyle de olmayan güçlü bir duyguyla, kesinlikle kısmen doğru olan iddiasındaki hünerle ilgisi yoktu. Tuhaf bir şekilde, Jenny'nin sesindeki incinmişlik, pek ona has olmayan sesinin tonundaki belirsizlik Dan'i duygulandırmıştı ve daha önce yaptıkları telefon görüşmesinden sonra kaybetmiş olduğu dengeyi bulmasına yardım etmişti. Bir korku, bir yalnızlık, bir basitlik, bir merhamet, en azından kişi hoşgörü ve hileyi hesaptan düştüğünde geriye kalan bir şey. Dan ileride bir gün Jenny'nin Jane'le tanışacağını şimdiden görüyordu ve o zaman Dan affediiecekti.</p>

  <p class="calibre1">Dan telefonun yanında ayakta dikilip kalmıştı ama artık, oturma odasının kapı aralığından cılız bir ışık huzmesi görüyordu, batı tarafındaki pencerelerden içeri giriyor, yeri kaplayan hasır örgünün üzerine vuruyordu. Bir Vermeer iç dekorasyonundaki gibi ötedeki beyaz duvar parıldıyordu. Dan gidip ön kapıyı açtı ve sundurmanın altında durdu. Gökyüzü güney ve batıya doğru açılıyordu ve batan kış güneşi Dan'in oraya gelişinden beri ilk kez yüzünü göstermişti. Koyu gri buhar cümbüşünün huzmeleri, siluet çizmiş, şeffaf sarı renkli havaya doğru sürükleniyordu. Dan'den önce vadideki her şey mat altın rengiyle lekelenmişti, ıslak bahçe, otlaklar, dallar üzerinde pırıldayan damlalar. Güneye doğru, Manş Denizi üzerinde uzun, sakin bir yağmur bulutu kümesi uzanıyordu, bir uçta hareket ediyorlardı, on beş millik bir kuş tüyü gibi ve zarif ve çabuk solan güvercin grisine boyanmıştı. Bu yöndeki bütün bulutların dalgalarında ve kıvrımlarında açık menekşe ve mor rengi tabakalar vardı.</p>

  <p class="calibre1">Gözden ırak bir saksağan vadinin uzak ucunda gevezelik ediyordu, bir çift kargadan da öfkeli gaklamalar geliyordu. Tepeden uçup geçtiler, mahsus, feryat figan, Dan ise dönüp çiftliğin çatısının üzerinden geriye doğru bakabileceği patikanın ıslak yol döşemelerinden aşağı yürüdü. Bir akbaba, daireler çizerek kayın ormanının üzerinde yükseliyordu, batıdan vuran hafif ışık, tatlı, hassas bir ışıldaktaki gibi, kuşun bükülmüş kanatlarının alt tarafları kahverengi beyaz. Kuş ciyaklıyordu, muhteşem, altın renkli, yukarıdaki ilahlaşmış kara bir buluta karşı. Dan, Tsankawi'yi hatırlayıp bir an durarak kovalamaca bitene kadar seyretti. Hepsi onun gerçek ama yazıya dökülmemiş dünyaları, geçmişteki gelecekleri, gelecek geçmişleri.</p>
</body>
</html>
