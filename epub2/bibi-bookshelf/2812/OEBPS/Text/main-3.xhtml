<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre1"><a id="bookmark0"></a>GEREKSİZ SAHNE</h1>

  <p class="calibre1"></p>

  <p class="calibre1"><span class="calibre2">Bugünün New York'undan aşağı doğru beyaz bir manzarayla kar geliyor, kışın gerçek olduğu dünyanın başlangıcı. Dan saatini Doğu Saati'ne göre ayarlıyor.</span></p>

  <p class="calibre1"><span class="calibre2">Artık 1950'nin Oxford'unda, şu tek odalı apartman dairesinin manzarasının,- hata ve ciddiyetinin güvenilirliğinden kuşku duyuyorum. Bu, Dr. Johnson'ın düşüncesindeki en berbat şey ve evlilik hayatımın en tuhaf çifti olarak kalıyor. Sanırım daha basit bir anlamda bu en berbat şeylerden biri olmalı aynı zamanda. Bu rolün ayrıntılarını, Jane'in kız kardeşi kadar becerikli olmadığını fark etmem dışında hatırlamıyorum. Nell'le olan birlikteliğimde sapıklıkla -ya da o günlerde ne sapıklık olarak görülüyorsa— karışık cilveleşme vardı zaten ve pratik sayesinde seks kılavuzu terimlerinde işin ustası olmuştuk. Jane'de fiziksel bir saflık vardı, şaşırtıcı bir masumiyet Jane bir kez gemileri yaktıktan sonra edilgenleşti. Yatak takımının altındaydık, ona sahip olmuştum ama bunun çok uzun sürdüğünü sanmıyorum. O dakikaları daha ziyade yoğun ve hassas yaramazlıklarıyla, ihanetiyle, imkânsız görünen gerçekliğiyle, sazlıklardaki kadının verdiği girift bir çağrışımla; hepsinden öte, bir kez tuhaf geometrik menteşeler açıldığında masumiyete bu kesin dönüşün artık sonsuza dek yasaklandığını söyledikleri atasözüyle hatırlıyorum. Karanlığa değil, eşsizliğe bir adım (marş marş sesleriyle dolu bu ilk savaş sonrasındaki tüm süreç, özel adım atmak olarak akılda kalmıştı) atmışa benziyorduk. Daha önce hiç kimse bunu yapmamıştı, yaşıtımız olmayanlar bizim kadar özgürleşmemiş, tecrübe edinmeye hevesli olmamıştı. Belki de bu gerçekten bizim yirminci yüzyıla attığımız ilk adımdı.</span></p>

  <p class="calibre1"><span class="calibre2">Jenny'yi, onun basitliğini, kayıtsız zarafetini, suya dalan bir fok balığı rahatlığıyla soyunarak çıplak kalışını, cinselliğini düşünüyorum. O günlerin yaygarasını, katmerli suçları ve cehaletleri. .. Rabelais ziyadesiyle kazandı artık ve her şey çok daha uysal. Şeytan çıkarma duasında üniformalar ve birbirine benzerlik, salıverilecek bir id (ilkel benlik), ergenlik çağı ve ergenliğin getirdiği şeyi tam manasıyla keşfetme arasında endişeli uzun yıllar yok. Bir açıdan aradaki mesafeyi kapattığımız şüphesiz, çok fazla şey öylesi uzun bir zaman boyunca yüceltilmek zorunda kalındı ki en azından gerçek bir kültürün en temel kurallarını edindik. Jane'le ben onların yaşındayken, hızlı cinsel gelişim, bunun fiziksel ve dilbilimsel ifadesi açısından çocuklarımızdan beş yaş küçük olsak bile, başka birçok şeyde beş yaş büyüğüz. işte, bir uçurum daha.</span></p>

  <p class="calibre1"><span class="calibre2">Kendimizi varoluşa ve aynı zamanda birbirimize teslim edişimiz tabii ki belayla doluydu. Bu yaşamın basılı metnini lekeledi; şifreleri büyük bir şiddetle kırdı; bu Dan'e o gün zina, ayartmak veJane'in rolünü oynamak için ölümcül bir haz verdi. Sanat muazzam ve ölümsüz olabileceği kadar her şeyi kendin için feda etmek iyi görünebilirdi ama yaşam sanatın birbiriyle yer değiştiremeyeceğini fark etmedik. Gerçekte o gün Dan ne olduğunu anlamadı, içine süreklendiği şeyden kurtulmak zorundaydı.</span></p>

  <p class="calibre1"><span class="calibre2">Birbirlerine sarılarak yatakta uzandılar, gecikmiş bir şok durumunda entelektüelliğe özenen gençlerden ziyade Candide ve Cunegonde gibi. Sonra sırtüstü yattılar, yan yana, el ele tutuşup tavana baktılar.</span></p>

  <p class="calibre1"><span class="calibre2">Dan, "Ne yapacağız?" diye sordu.</span></p>

  <p class="calibre1"><span class="calibre2">Jane elini Dan'in eli üzerine bastırdı. "Hiçbir şey"</span></p>

  <p class="calibre1"><span class="calibre2">"Olmaz ki.. <sup class="calibre6">11</sup> dese de cümlesinin sonunu getirmedi.</span></p>

  <p class="calibre1"><span class="calibre2">Sessizlikten sonra Jane, "Anthony'yi seviyorum. Nell de seni seviyor" dedi.</span></p>

  <p class="calibre1"><span class="calibre2">"Ama biz birbirimizi seviyoruz."</span></p>

  <p class="calibre1"><span class="calibre2">Jane elini tekrar Dan'in eli üzerine bastırdı. "Birbirimizi sevebilirdik "</span></p>

  <p class="calibre1"><span class="calibre2">Parmakları birbirine dolandı ve Dan, Jane'in parmaklarını sıktı.</span></p>

  <p class="calibre1"><span class="calibre2">"Bu olmamış gibi davranamayız."</span></p>

  <p class="calibre1"><span class="calibre2">"Davranmalıyız."</span></p>

  <p class="calibre1"><span class="calibre2">"Ama bu çok büyük bir yalan. Öylesine..."</span></p>

  <p class="calibre1"><span class="calibre2">"Tırnak içinde."</span></p>

  <p class="calibre1"><span class="calibre2">Dan suskundu. Jane'e bakmak istedi ama yapamadı yalnızca yukarı tavana bakabildi.</span></p>

  <p class="calibre1"><span class="calibre2">Jane, "Bu bizim sırrımız. Bilmeleri gerekmiyor."</span></p>

  <p class="calibre1"><span class="calibre2">"Bu bir dinamitle yaşamaya benziyor."</span></p>

  <p class="calibre1"><span class="calibre2">"Bu yüzden patlatılmak zorundaydı. Nell görecek diye çok korktum."</span></p>

  <p class="calibre1"><span class="calibre2">Dan o anda ilk defa kendini kullanılmış hissetti. Ama Jane'in nehirdeyken söylediği şeyi unutmuştu: Yüz yüze geldikleri, gerçek ve suya gömülen gelecek hakkında söylediklerini.</span></p>

  <p class="calibre1"><span class="calibre2">"Bu adil değil."</span></p>

  <p class="calibre1"><span class="calibre2">Yine bir sessizlik oldu. Sonra Jane, "Buraya geri geldiğimizde birka-rara varmıştım. Eğer istersen benimle sevişmene izin vermeye. Ama eğer bu gerçekleşirse, Anthony'yle evlenecektim... bir Katolik olarak.</span></p>

  <p class="calibre1"><span class="calibre2">O sırada Dan, Jane'e baktı.</span></p>

  <p class="calibre1"><span class="calibre2">"Ama bu çılgınlık." Dan uygun sözcükleri aradı. "Bu şartlarda ölümcül bir günah işledin."</span></p>

  <p class="calibre1"><span class="calibre2">"Günahımı bağışlatmak için artık kefaret ödemem gereken bir günah <sup class="calibre6">11</sup> Jane hafifçe gülümsedi ama Dan'in gözlerine sabitlendi, Dan ise bunun umursamazca söylenmediğini biliyordu. Jane "Yani sen" diye ekledi.</span></p>

  <p class="calibre1"><span class="calibre2">"Bütün hayatlarımızla mı?"</span></p>

  <p class="calibre1"><span class="calibre2">"Bir sigara içebilir miyim?"</span></p>

  <p class="calibre1"><span class="calibre2">Dan dönüp sigaraya uzandı ve iki tane yakıp, birini Jane'e uzattı. Jane yatak takımının içinden çıkıp doğruldu ve Dan, Jane'e sarıldı. O da başını Dan'in yanağına dayadı.</span></p>

  <p class="calibre1"><span class="calibre2">"Ben de bununla ilgili hiçbir zaman suçluluk hissetmemem gerektiğine karar verdim. Hiçbir zaman."</span></p>

  <p class="calibre1"><span class="calibre2">"Ama az önce kefaretini ödemeliyiz dedin."</span></p>

  <p class="calibre1"><span class="calibre2">"Üzgünüm. Bunun mantıklı olmadığını biliyorum. Seni arzuladığım için utanmıyorum. Ama duramasaydım utanırdım. Şayet seni arzulamak, Nell ve Anthony'yi incitmekten daha önemli olsaydı.”</span></p>

  <p class="calibre1"><span class="calibre2">"Sevişmekten pek hoşlanmadın bile "</span></p>

  <p class="calibre1"><span class="calibre2">"Hoşlandım. Tam hayal ettiğim gibiydi."</span></p>

  <p class="calibre1"><span class="calibre2">Dan, "Prova olarak iyiydi" dedi.</span></p>

  <p class="calibre1"><span class="calibre2">Jane başını tekrar Dan'inkine yasladı ve bir elini Dan'in yatak çarşafı altındaki uyluğuna kaydırıp hafifçe çimdikledi. Dan tek elini kaldırıp</span></p>

  <p class="calibre1"><span class="calibre2">Jane'in iki küçük göğsünü avuçlayarak Jane'in yüzünü ve bedenini kendisine doğru çevirmek için göğüslerini yukarı doğru çekti. Daha hiç öpüşmemişlerdi -ve Dan hiç öğrenemeyecek olmasına rağmen her şeyin hâlâ dengede durduğunu hissediyordu- aşağıdaki çarparak kapıtılan ön kapının sesi geldiğinde. Dan kendi odasının kapısını kilitlemişti ama sesi duyar duymaz korktular, tahta panellere kapının açılmasıyla çizgi filmdeki şekiller gibi bir figür onlara saldıracakmış gibi bakıyorlardı. Dan'in aklından bu kişinin Nell olabileceği geçti; Nell ise Lenin dulu eve dönüp de onu içeri alana kadar kapıda beklemek zorundaydı.</span></p>

  <p class="calibre1"><span class="calibre2">Daha önce hiç bu kadar korkmamıştılar ama ayak sesleri çok seri ve ağırdı. Ayak sesleri kapının önünde kesildi ve kapı çalındı, sonra kapının kolunu zorlasa da yenilgiyi kabullenip üst kata çıktı. Yatakta ikisi yukarıdaki odanın tavandan gelen ayak seslerini duydular. Bu, üst katta oturan öğrenci Barney Dillon'dı.</span></p>

  <p class="calibre1"><span class="calibre2">Jane dönüp kollarını Dan'e doladı veona çabucak, vahşi biröpücük kondurup, Dan'i kendisinden uzaklaştırdı, uzunca bir sürede Dan'in gözlerinin içine baktı. Sonra yataktan çıkıp, giyindi. Dande aynısını yaptı. Telaşlı bir sessizlikle yatak takımını düzelttiler. <sup class="calibre6">Ü</sup>st kattan radyo sesi geliyordu, baygın baygın çalan bir müzik, yine ayak sesleri. ikisi de ya da özellikle Dan hem rahatladığını hem de hâlâ korktuğunu hissetti. Bu ayak sesleri Nell'in olabilirdi; hâlâ da onun ayak sesleri olabilir. Dan aynı zamanda neredeyse bu akışı durdurmak için Jane kendine komplo kurmuşçasına zaten yenik aldatılmış hissediyordu. Jane, Dan'in aynalarından birinin karşısında yüzüne dalıp gitmiş saçlarını tarıyordu. Sonra ellerini uzatıp Dan'inkileri tutuyordu.</span></p>

  <p class="calibre1"><span class="calibre2">"Gitmem gerek. Barney aşağı iner belki."</span></p>

  <p class="calibre1"><span class="calibre2">"Ama..."</span></p>

  <p class="calibre1"><span class="calibre2">"Dan."</span></p>

  <p class="calibre1"><span class="calibre2">"Bunu saklamayı asla başaramayacağım."</span></p>

  <p class="calibre1"><span class="calibre2">"Saklamalısın."</span></p>

  <p class="calibre1"><span class="calibre2">"Konuşmadığımız çok şey var."</span></p>

  <p class="calibre1"><span class="calibre2">"Asla da konuşamayız. Sorun değil."</span></p>

  <p class="calibre1"><span class="calibre2">Jane, Dan'i tekrar öptüğünde bu akışı tekrar yarıda kesen yine Jane oldu. Jane, başı Dan'in omzuna dayalı biçimde bir süre ayakta durdu. Sonra, "Deniz kıyısında kimse var mı bir baksana lütfen.'<sup class="calibre6">1</sup></span></p>

  <p class="calibre1"><span class="calibre2">Dan temkinli bir şekilde kapının kilidini açtı. Jane'in ayakkabıları elinde, parmak uçlarına basarak aşağı indiler. Dan dışarıda sokağın aşağısına bakarken Jane ayakkabılarını kapının önünde giydi.</span></p>

  <p class="calibre1"><span class="calibre2">"Oldu."</span></p>

  <p class="calibre1"><span class="calibre2">Ama Jane tereddüt etti, sonra gözlerini Dan'dan uzaklaştırıp yere baktı. "Nell'e daha sonra uğrayacağım." Nell'in ve Jane'in evleri birbirine çok yakındı. Jane, "Sen istemediğin sürece" diye ekledi.</span></p>

  <p class="calibre1"><span class="calibre2">Dan başını salladı. Başını sallayarak bunu nasıl yaparsın bilemiyorum demek istedi ama bunun gerekli olduğunu görebiliyordu. Jane yukarı doğru baktı ve gözleri Dan'in çoktan gözleriyle buluştu.</span></p>

  <p class="calibre1"><span class="calibre2">"İş işten geçtiği için şimdi bundan sakınabilirim. Anlıyor musun?"</span></p>

  <p class="calibre1"><span class="calibre2">Dan bir şey söylemedi, hâlâ anlamaya çalışıyordu. Ama sonunda başıyla onayladı. Jane'in gözleri tuhaftı, onlarda neredeyse bir umutsuzluk, Dan'in ona vermediği bir şeyin arayışı vardı. ileri doğru eğilip Dan'i birdenbire dudaklarından öptü. Hemen sonra aceleyle sessizce kapıdan çıktı. Dan kapıyı kapattı ve bir süre kapı mandalına neyi kendi geleceğinden sürgüleyerek dışarıda bıraktığını, busuçun nasıl bir ceza alacağını son kilit üzerinde duran kendi elini hayal ederek bakakaldı.</span></p>

  <p class="calibre1"><span class="calibre2">Parmak uçlarına basarak tekrar yukarı çıktı ve banyoya gitti. Odasına geri dönünce, şayet Barney hâlâ dinliyorsa, üst kattan duyulsun diye kapıyı gürültülü bir şekilde kapattı. Oradaki her şey gözüne geri dönülmez bir şekilde değişmiş, tuhaf görünüyordu; çoğu şey, aynalarındaki kendi yüzü; bile değişmişti ama birden tuhaf bir şekilde eğlendiğini hissetti, hatta kendi kendine gülümsedi. Ne de olsa Jane'le yaşadığı harika, inanılmaz, gerçekten olağanüstü; korkunç şekilde avangard ve yetişkinlere özgüydü. Geriye bir şey kalmamıştı çünkü kesinlikle gelecekle ilgili yapılan planda öylesine ciddi ve coşkulu olan Jane'di. Olmuştu bir kere, önemli olan buydu. Anthony'ye karşı hissedilen her türden gizli duygu gizemli ve yoğun bir şekilde hafiflemişti. Dan bir kez daha yazmaya başlamıştı.</span></p>

  <p class="calibre1"><span class="calibre2">Yazmak ona o kadar iyi geldi ki on dakika kadar sonra soğukkanlılığıyla, yüzsüzlüğünü ilk kez denercesine yukarı, Barney Dillon'ı görmeye çıktı.</span></p>

  <p class="calibre1">GERİ DÖNÜŞLER</p>

  <p class="calibre1"></p>

  <p class="calibre1">Kennedy <span class="calibre2">Havaalanı'nda Londra uçağını bir saat bekleyecektim.Bu bir saatin birazını Kitchener senaryosuyla ilgili New York'ta olduğunu bildiğim David Malevich'e telefon etmekle geçirmek zorundaydım. Buna karşın kendimi çok yorgun, bugünden çok uzakta hissediyordum. Bu yüzden kendimi boşu boşuna bir atlantik ötesi telefon görüşmesi daha yapma beklentisine bıraktım ve çıkış salonundaki bara oturdum. Bir sörfçünün kendini dalgaya kaptırıp, yolculuk sürdükçe ne olacağına kayıtsız kalışı gibi içimden bunun sonsuza dek sürmesini diledim. Yine henüz okuyamadığım, aslında henüz kendisinin bile yazmadığı o tebessümüylejenny tam yarı yoldaydı. Kendimi, kilitli tuttuğum sürece güvende olan, bagaj fişi okunmayan bir valiz gibi hissediyordum. Viski mayhoşlukları arasında pratik bir şey başardım. Annesine güvenmediğimden Caro'ya, yolda olduğumu söylediğim bir telgraf çektim.</span></p>

  <p class="calibre1"><span class="calibre2">En azından Caroline, hem jeolojik olarak hem de kendimi suçlama anlamda hayatımdaki daha az tehdit edici bir hataydı. Uzun yıllar boyunca Caroline bana benim kızımmış gibi gelmemişti. Bir zamanlar Nell'e verdiğim ve tekrar görmeme zaman zaman sevimsizce izin verilen bir şeydi sadece. Bunaltan şüphe kısa karşılaşmalarımızın peşini bırakmadı. Nell, Caro'yu beni bir hain olarak görmeye koşullandırmıştı ve benim tarafımdan bakınca çocukta fazlasıyla annesini görüyordum. Bu mutlak bir teselli değil ama düşünce yapısı açısından olmasa da fiziksel anlamda annesine çekmişti. Aynı zamanda eğer Caro, Nell'in keskin dilini kullanmadığında, diğer entelektüel duyarlılıklardan yoksunmuş gibi görünüyordu. Nell yeniden evlendiğinde peşine düşerek gittiği dünya binicilik, zenginler sınıfının aptalları için olan berbat bir yatılı okula gönderilmesi (tercihi Nell yaptı, masraflar bendendi)... Hiçbiri işe yaramadı. Caro'nun ilk gençliğine doğru ona elimden geldiğince biraz kültür ve insanlığın köy kökenli ve Muhafazakar Parti'nin hayata bakış açısına bağlı olmayan temel farkındalığı aşılamaya çabaladım. Ama Caro ya kulak asmıyor ya da sadece mahcup görünüyordu. İki yıl önce Nell ve ben Caro'nun kariyer yapma sorunuyla yüzleşmek zorunda kalmıştık. Caro'nun en müsamahalı üniversiteye bile girme şansı yoktu. Yurtdışında okumak istemedi. Sonunda Kensington'da benzer durumdaki niteliksiz küçük zengin kızların gittiği sekreterlik kursuna razı olduk. O zamandan beri Caro'yu daha fazla görmeye başladım ve uzunca bir süre sonra hoşlanabileceğim birini budalalık kisvesi altında keşfettim. Oluşum halinde bir bağımsızlık vardı ki bunda boş yere kendi genlerimi iş başında görüyordum bir sevecenlik ve bana karşı belirgin yeni bir tavır. Nell, Andrew ve Nell'in Compton'daki bugüne kadarki yaşantısı hakkında daha fazla şey öğrendim. Caro dedikoducu birisi değildi, aslında bu büyük ölçüde satır aralarını okumaktı. Ama Londra'daki yaşantısı cezaevi kampı gibi ucuz bir otelde geçse de Caro'nun annesinin evinde beyninin özellikle de bana karşı kısmen yıkandığı gerçeğini farkettiği kesindi. Caro'yla uzun süren gecikmiş bir baba- kız ilişkisi yaşadık kısacası. Caro'ya bazı delilikleri yüzünden şaka yollu takılmaya iznim vardı, o da benim deliliklerime takılıyordu. Erkek arkadaşları vardı, bunda sağlıksız denecek hiçbir yan yoktu. Bir gün, Caro daha küçükken buluşmalarımızın gülünçlüğünden —gerginlikten, can sıkıntısından— bahsetti ve berbat bir hafta sonu ya da öğleden sonrasını daha hatırlayarak gülmeye devam ettik. Harika zaman geçirdik. Alabora olmuş bir tekneyi görmek ve ciddi bir hasar bulunmadığını bilmekte bir bakıma neredeyse uzun zaman önce alabora olmakta fayda vardı.</span></p>

  <p class="calibre1"><span class="calibre2">O yaz Caro kursu bitirmiş, tatilden sonra kendine bir iş bulmuştu. Birkaç iş seçeneği vardı ama benim tavsiye ettiğim işe girdi. .. Sunday Tımeserver'da diyelim. Diğer işler şehir merkezindeydi ve Caro'nun hisse senedi fiyatlarıyla iş jargonunu öğrenmesindense daha insani meraklar gerektiren bir işte çalışmasını yeğlemiştim. Caro yazma konusunda hiç yetenekli değildi ama büyük bir gazetede yaşam —mütevazı olsa da-ona daha eğlenceli gelecekmiş gibi görünüyordu. O sırada hayatına giren genç bir adamla uzun süreli bir ilişkisi vardı. Yattıklarını biliyordum ve günün birinde evlenecekleri kesindi. Yani bu iş yalnızca Caro'yu meşgul etmek ve Gloucestershire ile Kensington dışında yaşam tecrübesi edinmekle ilgiliydi. Kendine ait bir dairesi olmasını istiyordu ama ben California'dayken benim daireyi devralmasını önerdim. Notting Hill'de Nell'le evliliğimiz bittiğinde ona tahsis ettiğimiz, eski tarzda ama büyük ve doksan dokuz yıllığına kiraladığımız daireydi. Bu daireyi kullanmamak akılsızca görünüyordu. Böylece Caro oraya taşındıktan bir iki ay sonra ben de evden taşındım. Caro çok sık mektup yazmıyordu ama yazdığında kalacak başka bir yer bulamamanın berbat bir şey olduğu numarasını yapmaya devam ediyordu. Bu inciten bir bahaneydi ve ilişkimizin doğal kalmadığını çok iyi tanımlıyordu. Caro'nun titizlendiği para konusunda da aynısı geçerliydi (kesinlikle üvey babasından kaptığı bir özellik). Her türden kusursuz bahaneyle Caro'nun eğitimi, vesaireye "servet dökmek" zorunda kalmıştım ama Caro işe başlayınca ödeneğini ayırmaya devam etmemi kabul etmeyince hayalkırıklığına uğramıştım. Jenny çok haklıydı: Birbirimizle ilgili edindiğimiz yeni bilgilerdeki önemli şeylerden ziyade, önemsiz surlara daha fazla takılıyordum.</span></p>

  <p class="calibre1"><span class="calibre2">Yakında tekrar Caro'yu görecek olma düşüncesi gerçekten keyif veriyordu ancak eşit derecede bir suçlulukta buna eşlik ediyordu çünkü Amerika'da niyetlendiğimden çok daha uzun bir süre kalmıştım. Caro'nun bunun sebebini öğrenmesi gerektiğini biliyordum. Bana yazdığı mektuplarda Jenny'den bir iki kere bahsetmişti ama ilişkinin boyutundan değil. Bu haber şimdiye ona ulaşmış olmalıydı ve biraz kıskançlık yaratacağını tahmin ediyordum. Son üç haftadır bana hiç mektup yazmamıştı. Öte yandan artık kendi kendinin efendisiydi ve çok daha açık bir dünyadaydı. Beni evime uçuran Oxford'daki rüzgârın bizi tekrar bir araya getireceğine inanıyordum.</span></p>

  <p class="calibre1"><span class="calibre2">Uçuş anons edildi. Uçağa biner binmez üç koltuğa birden yayıldım. Neyseki uçağın kalabalık olmayacağını görebiliyordum. Akıllı insanların normalde gelecekleri saatte değil de sabah saat 2'de Londra'da olacaktık. Hangisini daha çok istediğime karar vermeye çalışıyordum: yemek mi, uyku mu? Uykuda karar kıldım ve oturup uçağın kalkmasını bekledim.</span></p>

  <p class="calibre1"><span class="calibre2">Yetişkinlik yaşamım boyunca kaderimizin, genlerimiz ve dış etkiler dışında hiçbir şeyin denetiminde olmadığına inandım. Çoğu Californi-a'lının mantıktan kaçmaya çalıştıkları türlü türlü yollar var: kaçık dinler, Gurdjieff ve Ouspensky'nin peşine düşmek, herhangi bir delilik, elli bin terapi merkezi ve derin meditasyon çiftlikleri, astroloji, ESP çılgınlığı ve uyuşturucu gizemciliği... Bütün bunlar bende küçümseme ya da gülme dışında herhangi bir şey uyandırmıyordu. Zaten önceki akşam fena halde sarsılmıştım; şimdi de tesadüf tanrısı moralim bozukken beni tekmeleyerek kovmaya karar vermişti.</span></p>

  <p class="calibre1"><span class="calibre2">Kabine son bir yolcu geldi. Adam geçerken koridora doğru baktım, o da başını eğip bana baktı. Biraz etine butuna dolgundu ve hızla kelleşse de yüzünde o aynı belli belirsiz çarpık ve alaycı bir tebessüm vardı. Kısacık bir an adamı, artık çok geç, aşağı bakıp beni görmemiş olmayı diliyordu. Her iki taraf için de sadece şaşkınlık içtendi.</span></p>

  <p class="calibre1"><span class="calibre2">"Aman Tanrı'm" dedi. Sonra eliyle çabucak yüzünü kapattı ve benim birkaç saat önce söylediğim kelimeyi söyledi: "Anılar."</span></p>

  <p class="calibre1"><span class="calibre2">Sonunda o gün Oxford'da ölmek istemediğimi fark ettim.</span></p>

  <p class="calibre1"><span class="calibre2">Çarpık tebessümüne rağmen onunla tanışmaktan onur duyan kişi deriye yapışan bir sülük gibi sürekli sondaj yapıyordu. Esprili Dillon, dedikoducu, İsis'in yandaşı: O günlerde reçine ile sakız sattığından, Barney bundan bir ilaç hazırlayabilirdi. Anthony'den çok farklı bir yolla olsa da olgun insanlardan biri de oydu: Çoktan Fleet Caddesi'nde olan, şimdiye kadar umulmadık şekilde televizyonda görünmüş ve bilinmeyenle ve bilinenin arkasındaki kinayenin iğne gibi sivriliğiyle büyülemişti. O zaman bile filmlerinde ve tiyatro eleştrilerinde fena halde usandıran otoritesiyle, fısıltı köşesinde kötü niyetlerini arttırmak ve daha ciddi eserlerinde patolojik egosantrizmin tam bir dürüstlük olduğuna inandırarak yer vermekte çok marifetliydi. Eğlenceli bir taklitçiliği de vardı.</span></p>

  <p class="calibre1"><span class="calibre2">Dan onu yatağa uzanmış halde bulmuştu. Barney de son sınıftaydı. Kitaptan başını kaldırıp düzenbazca Dan'e göz kırpmıştı.</span></p>

  <p class="calibre1"><span class="calibre2">"Bir beşliğe seni satar mıyım?"</span></p>

  <p class="calibre1"><span class="calibre2">Daniel sırıtarak devam etti.</span></p>

  <p class="calibre1"><span class="calibre2">"Ben seni yok pahasına satarım."</span></p>

  <p class="calibre1"><span class="calibre2">"Ben haberleri küp şeklinde alıyorum, dostum. Tanecik halinde değil."</span></p>

  <p class="calibre1"><span class="calibre2">"Ciddiyim Barney. Fantastik bir şey değilfan-tastik bir şey."</span></p>

  <p class="calibre1"><span class="calibre2">Dillon Dan'e baktı sonra da temkinli bir şekilde gülümsedi.</span></p>

  <p class="calibre1"><span class="calibre2">"Dur öyleyse."</span></p>

  <p class="calibre1"><span class="calibre2">Bir hafta sonra Dillon'ın fısıltı köşesinde şu çıktı:</span></p>

  <p class="calibre1"><span class="calibre2">Çok güvenilir bir kaynaktan aldığımız habere göre yetişmekte olan Ben Jonson'larımızdan birinin, merhametli bir deklanşör tarafından etik sınırlarını ötesinde sinirlendirildiğini duyduk diye düşünebilir bazıları (biz düşünmüyoruz, biz delikanlıyı seviyoruz). Görünen o ki delikanlı son zamanlarda dalgınlıkla yanlış İlahi İkizi aşağıdaki kuytu yere götürüyor... Peki, o halde gazeteleri de okuyun. Neden sinirleniyor?Adı geçen kuytu yer belli bir şeyiyle ünlü; arkadaşlar, kekiğinde birden fazla Neli olduğunu söyledi. Talihsiz çiftin sessizce kitap okumak için orayı seçtiklerini iddia ediyor. Milli duygularını geliştirmek için</span> <span class="calibre3">In Which We Serve'e</span> <span class="calibre2">giden kızdan beri hiç bu denli büyüleyici bir masumiyetle karşılaştınız mı? Gezinen oyuncular ne zaman öğrenecekler?</span></p>

  <p class="calibre1"><span class="calibre2">Bunu okuduğunda Dan'i gücendiren, fısıltı köşesinin tavrı değil kısalığıydı.</span></p>

  <p class="calibre1"><span class="calibre2">Şimdi de çeyrek yüzyıl sonra ayakta durmuş, onunla tokalaşıyordum.</span></p>

  <p class="calibre1"><span class="calibre2">"Barney! Uzun zaman oldu."</span></p>

  <p class="calibre1"><span class="calibre2">"İnanılmaz. Daha dün biz de senden bahsediyorduk."</span></p>

  <p class="calibre1"><span class="calibre2">Başını salladı, şaşkınlıktan konuşamıyordu ama hislerini anlatmak istedi. Elinde bir evrak çantası vardı, kolunda bir mac, hayli gösterişli son moda bir takım elbise, dikkatli bir şekilde seçilmiş gündelik, açık yaka bir gömlek giyiyordu.</span></p>

  <p class="calibre1"><span class="calibre2">"Caroline'le" dedi. Elimin ayağıma dolaştığını görmüş olmalıydı. "Telefonda. Sana söylemedi mi?"</span></p>

  <p class="calibre1"><span class="calibre2">"Neyi söylemedi mi?"</span></p>

  <p class="calibre1"><span class="calibre2">"Benim sekreterim oldu artık. Üç haftadan beri."</span></p>

  <p class="calibre1"><span class="calibre2">"Ama sandım ki sen ayrılıp..."</span></p>

  <p class="calibre1"><span class="calibre2">Bir hostes gelip Barney'e gülümsedi. Ba</span>r<span class="calibre2">ney'nin kim olduğunu bildiği belliydi.</span></p>

  <p class="calibre1"><span class="calibre2">"Kalkışa hazırız. Koltuğunuza Bay Dillon."</span></p>

  <p class="calibre1"><span class="calibre2">"Aman Tanrı'm. Seni hakkında iyi bir rapor vereceğim." Sırıtışını hostesten bana doğru kaydırdı. "Uçaktan hep korktuğumu biliyor. Seni görmek süper, Dan. Eşyalarımdan bir kurtulayım. Açıklayacağım."</span></p>

  <p class="calibre1"><span class="calibre2">Barney'nin uçağa binip boş bir koltuk buluşunu seyrettim. Aynı hostes etrafında dolaşıp duruyordu ve şakalaşmaları artmıştı. Barney onunla yatmamış olsaydı eğer hostese bunu teklif ederdi.Aralık geçidin karşısında İngiliz bir çift gözüme çarptı, onlar da Barney Dillon'ı tanımışlardı. Televizyonda görmüş olmalıydılar.</span></p>

  <p class="calibre1"><span class="calibre2">* Denizler Hâkimi (1942). Britanya'da ll. Dünya Savaşı yıllarında propaganda amaçlı çekilen bir film. (y.h.n.)</span></p>

  <p class="calibre1"><span class="calibre2">Oxford'dan sonra sık sık birbirimizle görüştüğümüz bir dönem geçirmiştik. Ara sıra yapılan akşam yemekleri, partiler, suareler. Ben oyunlar yazıyordum, Barney ise bu oyunların eleştirisini yazıyordu. İlk iki oyunun eleştirisi çok dostçaydı ve kısa bir süre sonra tiyatro dergisinde neredeyse abartılı bir şekilde hayranlık uyandıracak bir profilimi çizmişti. Daha sonra bir süre başka alanlara da el attı ve farklı yollara sürüklendik. Evliliğimin bitmesiyle ilgili olan ellinci oyunum Londra'da sahnelendiğinde Dillon tiyatro köşesine geri dönmüştü. Dillon, bu oyun hakkında kapsamlı ve olumsuz bir eleştiri yazdı. Bana haksızlık etmemek için de mahvolmak üzere olduğum uyarısını sadece şahsıma gönderdi ve görevini yapmak zorunda olduğu için bir anlamda özür diledi. Bu oyun başka yerlerde pek eleştirilmedi. Dillon'un saldırısının teknik yanı değildi beni sinirlendiren, oradaki işleri berbat etmiş olduğumu biliyordum ama Dillon'un gizli bir bilgi olan "özümsenmeyen kişisel deneyim” konusuna göndermeler kullanması beni sinirlendirmişti. Bu kez Dillon'un haklı olması sorun değildi eski bir arkadaşlığa olmasa da en azından eski bir tanıdığa ihanet edildiğini o zaman hissettim ve tanımak istediğim insanlar listesinden onun adını çıkardım. Yarışla geçen dünyalarımızın doğası içinde o günden beri ara sıra karşılaşmıştık. Barney aynı zamanda birkaç film eleştirisi de yazmıştı ve yollarımız bu şekilde buluştuğunda adil olmayan bir muameleden şikâyet edemezdim.</span></p>

  <p class="calibre1"><span class="calibre2">Bu, aslında Barney'i Barney olduğu için hiçbir zaman sevmeyişimden ziyade eleştirmen olmasından kaynaklanıyordu. Hiçbir yaratıcı eleştirmenlerden hoşlanamaz. Yaratma ve eleştiri arasında çok fark vardır. Biri doğurur, diğeri ameliyat eder. Eleştiri ne kadar haklı olsa da, yaratıcı birine hadım olan biri tarafından, ortaya varlığının ölümsüzlüğü kadar ekonomisinin de çoğunu koyan birine, gerçekten risk almayan biri tarafından acı çektirilmesidir.</span></p>

  <p class="calibre1"><span class="calibre2">Dünyevi koşullarda Barney'e başarısız diyemezdim kesinlikle ama Barney'de buna benzer bir şey de vardı, aslında neslimdeki bütün Ox-ford'lularda da bu devam etti. Kendimi katiyyen Ken Tynan ve diğerlerinin dışında tutamıyorum, o zaman talih, gerçekten başaranların olduğu yerden çok daha yüksek yerlere konmuş. Belki de bizler çok mahcuptuk, birbirimizin ve bizlerden neler beklendiğinin gereğinden fazla farkındaydık, kendini beğenmiş görünmekten çok korkuyorduk. Ayrıca 1950lerde tüm işçi sınıfı, İngiliz tiyatrosu ve romanında üniversite karşıtı değişim yüzünden ölümcül bir şekilde satılmış ve yalıtılmıştık. Tynan'ın ünlü</span> <span class="calibre3">LookBack in Anger</span> <span class="calibre2">(Geçmişe Öfkeyle Bak) övgüsü de aynı zamanda üzerinde bizim umutlarımız ile isteklerimizin yazılı olduğu, ister istemez hepimizin güvendiği orta sınıf gelenek ve kültürünün çatısı üzerinde duran bir tür mezartaşı kitabesiydi. Bu bizi sadece izleyip dır dır edip yerer, kültürel ve mesleki açıdan ortaya her ne çıkıyorsa sürüye uydurmaya çalışır, beceriksizlerin ani başarısının getirdiği servetin kabul eder hale dönüştürürdü. Bu yüzden çoğu insan gazeteci, eleştirmen, medyacı, prodüktör ve yönetmen oldu. Geçmişlerinden ve sosyal sınıflarından o denli korktular ki bir daha asla iyileşemediler.</span></p>

  <p class="calibre1"><span class="calibre2">Barney'in kendisi de son on yılı biraz aşkın bir süredir gittikçe televizyonda ve son zamanlarda da kendisine ait bir sohbet şovuyla epey popüler olmuştu. Bu şovu ben bile bir iki defa izlemiştim. Kendi görüntüsüyle ilgili birazcık kaygılıydı, profesyonel komediyle özlü sözlerin ticaretini yapmaya çalışıyor ve ünlü bir politikacıların sözlerini çok fazla kesiyordu. Bu acımasız ortamda kamera fobisi olan bir sanatçıya yaptığı gibi sonunda ne saklamaya çalıştığını, neden kendisi olamayacağını merak ettiriyordu. Özellikle bu şov ona epey yerel bir şöhret sağlamıştı —tabii ki para da- ama şovunu izlerken eski Barney'iyle çıkarcılığını hatırlamadan edememiştim. Bir zamanlar Barney'nin daha yüksek standartları vardı ve Oxford günlerinde hiç yapamadığı tek şey, ünlülere gereksiz yere kibar davranmaktı. Olgun biri olsaydı belki de kendisi de bunu söylerdi... ancak olgunlaşmazlar, onlar sadece ölür. Barney'nin bir şovunu yarısındayken kapatmıştım. Bir zamanlar eleştiriye karşı duyduğum öfke her neyse Barney'nin ileride dönüşeceği hal, bizim nesilden herkesin ikincil amblemi gibi içi boş bir deniz kabuğunun verdiği can sıkıntısına yol açmıştı.</span></p>

  <p class="calibre1"><span class="calibre2">Şimdi içi boş deniz kabuğu gelip yanıma oturdu ve emniyet kemerini taktı. Kamera bizi çekiyordu. Karşımızda oturan çift sürekli gizli gizli bu tarafa bakıyordu.</span></p>

  <p class="calibre1"><span class="calibre2">"Ben Scotch söyledim, tamam mı?"</span></p>

  <p class="calibre1"><span class="calibre2">"Peki. Bana Caro'dan bahsetsene. Gazeteyi bıraktığını sanıyordum"</span></p>

  <p class="calibre1"><span class="calibre2">"Bozuştuk, sonra aramızı düzelttik" Barney omuz silkti. "Yeni bir köşe işte. Bir elim de orada." Bana yüzünü ekşiterek sırıttı. "Artık çok ünlüyüm yahu. Ofisteki masanın bir köşesini kapacak kadar sıradan olduğum günleri hatırlıyorum da. Artık bir bürom ve sekreterim var."</span></p>

  <p class="calibre1"><span class="calibre2">"Sekreterin iyi mi?''</span></p>

  <p class="calibre1"><span class="calibre2">"Mükemmel. Çabucak hoşlandım."</span></p>

  <p class="calibre1"><span class="calibre2">"Sevindim."</span></p>

  <p class="calibre1"><span class="calibre2">"Bana vekalet ediyor, emirler yağdırıyor. Hecelemeyi bile öğreniyor." Gülümsedim. "Caro müthiştir. Gerçekten."</span></p>

  <p class="calibre1"><span class="calibre2">Barney kibar olmaya çok istekli görünüyordu. Ama Caro çoktan aklıma takılmıştı. Caro'yla Barney hakkında konuştuğumuzu hatırlayama-sam da belki de Nell konuşmuştur. Eğer Caro'nun çalışmak zorunda olduğu kişinin hoşlandığım biri olmadığını öğrendiyse veya sezdiyse, Jenny'yle olan sadakatsizliğim yüzünden Nell'in benden birazcık intikam almak için bunu söyleyip söylemediğini merak ediyordum. Uçak pist üzerinde gitmeye başladı. Barney'e onu Amerika'ya hangi rüzgârın attığını sordum.</span></p>

  <p class="calibre1"><span class="calibre2">"Seçim işleri. Aynı bok." Ağzını yukarı doğru büzüştürdü. "Bu lanet ülke beni öldürüyor. Hiç büyümüyorlarmış gibi görünüyorlar. Bunu sen de fark etmiş olmalısın?"</span></p>

  <p class="calibre1"><span class="calibre2">"Bazen."</span></p>

  <p class="calibre1"><span class="calibre2">"Tabii ki. BuSahilde..." Tekrar omuz silkti, derken soru yağmuru başladı. "Senin oralarda bir senaryo yazdığını sanıyordum "</span></p>

  <p class="calibre1"><span class="calibre2">"Barney, Anthony Mallory'yi görmeye geliyorum, Caro'nun?.."</span></p>

  <p class="calibre1"><span class="calibre2">"Evet, Caro bana söyledi. Çok fena." Barney durakladı. " Sanıyordum k... " Lafını kesip gülümsedi. "Affedersin. Beni ilgilendirmez."</span></p>

  <p class="calibre1"><span class="calibre2">Barney belli ki Caro'nun ona söylediği şeyi düşünüyordu. Yani Anthony'yle benim yıllardır konuşmadığımızı. Durumu açıkladım ve Anthony'den bahsettik, biraz da kanserden.</span></p>

  <p class="calibre1"><span class="calibre2">"Eee, Caro için güzel bir sürpriz olacak. Hayranlık duyulacak bir kızın var, biliyor musun?" Barney burun kıvırdı. "Aslında Dan, unutmadan söyleyeyim Caro benden seni aramamı ve sana sevgilerini göndermemi ve yeni işinden bahsetmemi istemişti. Öylesine meşguldum ki sonra işi erken kesip bugün alelacele gelmek zorunda kaldım.</span></p>

  <p class="calibre1"><span class="calibre2">"Olsun. Caro'ya aradığını söylerim."</span></p>

  <p class="calibre1"><span class="calibre2">Uçak pistinin sonunda uçağın havalanmasını bekliyorduk. Uçak motorları kontrol için gürledi, Barney ise bir an sustu. Oyalanmak için kısa bir nefes verdi.</span></p>

  <p class="calibre1"><span class="calibre2">"Tanrım, bu hareket biçiminden nefret ediyorum."</span></p>

  <p class="calibre1"><span class="calibre2">"Ölümlülüğü mü hatırlatıyor?"</span></p>

  <p class="calibre1"><span class="calibre2">"Bazen bütün bunlara değer mi diye soruyorum kendime."</span></p>

  <p class="calibre1"><span class="calibre2">"Yapma. Biz hayatta kaldık."</span></p>

  <p class="calibre1"><span class="calibre2">"Ah, tabii. Beş bin sayfalık balık ekmek ambalajı içinde."</span></p>

  <p class="calibre1"><span class="calibre2">"Zırva.''</span></p>

  <p class="calibre1"><span class="calibre2">Barney sakin bir şekilde kabinden aşağı baktı, sonra ağzını bir tarafa büzüp omuz silkti. "Geri dönüp bakınca..."</span></p>

  <p class="calibre1"><span class="calibre2">"Mesleğinin zirvesinden mi?"</span></p>

  <p class="calibre1"><span class="calibre2">"Çok önemli. Derler ya." Hareket etmeye başladık. "Aslında buraya bir TV şovu için de gelmiştim. Beni yeni David Frost yapabilecek çılgın bir fikirleri var. Onlara eski David Frost bile olmayı istemediğimi söyledim." Gerektiğince gülümsedim. "Cidden. Şu anda firar ediyorum. Yarın sözde sponsorlardan biriyle öğle yemeği yemem gerekiyor. İstemesem de onunla toplantı yapacağız rehber vasıtasıyla." Uçağımız havalandı. Bana bakarken gözlerini kaydırıp camdan dışarı baktı. "Böyle giderse bu beni öldürecek. Memleketimde de şu lanet diziler beni öldürüyor."</span></p>

  <p class="calibre1"><span class="calibre2">"Seyrettim de. Çok iyi olduğunu düşündüm."</span></p>

  <p class="calibre1"><span class="calibre2">"Kim açıp da ikinci kez seyretti ki?"</span></p>

  <p class="calibre1"><span class="calibre2">Tekrar gülümsedim. En azından duyguların kaybolmadığı yere geri dönmek güzeldi.</span></p>

  <p class="calibre1"><span class="calibre2">"Sen buralarda çabalıyorsun. Çok fazla rekabet yok."</span></p>

  <p class="calibre1"><span class="calibre2">Camdan, uzaklarda yükselen Manhattan'a baktım akkarınca kulelerine. Barney emniyet kemerini gevşetti.</span></p>

  <p class="calibre1"><span class="calibre2">"Caroline bana bir epik üzerinde çalıştığını söyledi.”</span></p>

  <p class="calibre1"><span class="calibre2">"Pek değil. Tarihsel. Kitchener" dedim. "Ve başlamadan kötü sonuçlandı."</span></p>

  <p class="calibre1"><span class="calibre2">"Öyle mi?''</span></p>

  <p class="calibre1"><span class="calibre2">"Aramızda kalsın, Barney."</span></p>

  <p class="calibre1"><span class="calibre2">"Tabii-ki dostum. Merak işte."</span></p>

  <p class="calibre1"><span class="calibre2">Hostes viskilerimizle geldi. Barney hostese tebessüm edip bir "Hay yaşa" bağışladı. Birkaç dakika film işinden bahsettik. Barney'nin sürekli rol yaptığını hissediyordum. Başını eğip bardağına bakarken, viskisindeki buz kalıplarını çalkalarken, yapay bir saygıyla dinleyerek oturuyordu; sohbet ettiği kişinin hostes olmasını tercih ediyor gibiydi. Sonra tekrar televizyon, televizyonun kısa ömürlülüğü ve kendi programının kapsadığı "sersemletici derecedeki zırvalık" hakkında konuşmaya başladı. Kendimi uzunca bir zaman içinde bulduğum bir travma ya da çetin bir sınavdı bu: İzleyici kitlesinin zorbalığı, içgüdüyü, eğitimi, inceliği ve insanın toplumsal durumunun esas gerçeğinin lehine olan bir düzine şeyi gizleme ihtiyacı; çoğunluğun cahil olması veya en azından kendilerine birermoron gibi davranılması için para ödemek istemesi. Yaşlı, ünlü bir Hollywood yönetmeninin bir kere bana kısaca söylediği gibi izleyiciler aptaldır ve aptallar zekâdan nefret eder. Barney konuşmasına şimdilerde gittiği her yerde tanınmanın dehşet vericiliğinden bahsederek devam etti ama hiç kimsenin öyle kör olacak kadar gözü kamaşmıyor. En güzel şiirden en pespaye şova kadar tüm sanatlarda aynı şart yazılıdır: Bundan böyle kendini şovdaki seyircinin yerine koyup gerekli her şey için acı çekeceksin. Yine de Barney'e biraz acıdım ve kendimi artık Jenny'nin role büründüğüm için hoşnutsuz bir şekilde kendimle eğlendim. Belki de Barney bunu sezdi. Birkaç yudum viskimiz daha vardı, Barney bardağını havaya kaldırdı.</span></p>

  <p class="calibre1"><span class="calibre2">"Eee, her neyse, Caroline'e içelim." Barney içkisini içti sonra, "Caroline ayrılığın üstesinden gayet iyi gelmiş gibi görünüyor" dedi.</span></p>

  <p class="calibre1"><span class="calibre2">"Mucize eseri. Son birkaç yıldır onu tanıyor olmaktan çok hoşnu-tum "</span></p>

  <p class="calibre1"><span class="calibre2">"Muhtemelen çok şey kaçırmadın. Kişisel kötü tecrübem konuşuyor."</span></p>

  <p class="calibre1"><span class="calibre2">"Unutmuşum..."</span></p>

  <p class="calibre1"><span class="calibre2">"Üç oğlum var. En büyüğü benimle konuşmuyor, ortanca konuşamıyor, en küçüğü konuşuyor. Nefret ettiğim de o."</span></p>

  <p class="calibre1"><span class="calibre2">Barney bunu daha önce söylemişti, kesin El Vino'da söylemiştir.</span></p>

  <p class="calibre1"><span class="calibre2">"Şaka olsun diye mi söylüyorsun?"</span></p>

  <p class="calibre1"><span class="calibre2">"Bu Margaret'ın sorunu aslında. Ben elimi eteğimi çektim. Aynı şeyi benim babalık için de hissediyordum. Onlar bunu gizleme zahmetine katlanmıyorlar. Galiba ilerleme kaydediyoruz."</span></p>

  <p class="calibre1"><span class="calibre2">Margaret'ı anımsamaya çalıştım: Zoraki gülümseyen, konuşulmadıkça bir şey söylemeyen, olduğu yerde bulunmak istemiyor görünen ufak tefek bir kadın. Oxford'da okumamıştı ve onun hakkında çok az şey biliyordum.</span></p>

  <p class="calibre1"><span class="calibre2">Barney tekrar başını eğip aşağı kabine baktı. "Boşversene yahu. Bırak, başka bir zavallı herif dehşetten bahsetsin."</span></p>

  <p class="calibre1"><span class="calibre2">"Affedersin."</span></p>

  <p class="calibre1"><span class="calibre2">"Benim hatam. Yeterince zamanım yok ya da sabrım." Barney bir nefes alıp viskisinden ağız dolusu bir yudum aldı, sonra konuyu değiştirdi.</span></p>

  <p class="calibre1"><span class="calibre2">"En yakın zamanda Amerika'ya geri dönecek misin?"</span></p>

  <p class="calibre1"><span class="calibre2">"Hayır, senaryoyu memlekette bitireceğim."</span></p>

  <p class="calibre1"><span class="calibre2">Barney bana o eski bilen veyoklayan gülümsemelerinden biriyle gülümsedi.</span></p>

  <p class="calibre1"><span class="calibre2">"Orası gerçekten senin memleketin mi artık?"</span></p>

  <p class="calibre1"><span class="calibre2">"İngiltere mi? Ah, Tanrı'm, evet. Güneyde, Devon'da küçük bir çiftliğim var."</span></p>

  <p class="calibre1"><span class="calibre2">"Caroline söyledi. Kulağa hoş geliyor."</span></p>

  <p class="calibre1"><span class="calibre2">Sonrasında laf Britanya devletine kaydı. Tabii ki anlattığım işaretleri tanımıştım; kuşkular ve hayal kırıklıkları, güvendiğin dağlara kar yağması, küle dönen hayaller. Ama bu konuda Barney'ye asla açılamazdım. Kendi kendini küçümseyebilirsin vesevdiklerin bunu doğal karşılar ama hor gördüklerinle öyle olmaz. Barney'nin Caro'ya geçmişten çok fazla bahsetmememin iyi olacağı konusunda tedirgin olduğu sonucuna vardım. Barney de onaylanmayı istiyordu zira sorunları vardı, kendini çok fazla ciddiye almıyordu.</span></p>

  <p class="calibre1"><span class="calibre2">Yemekleri getirmeye başladılar. Uyumamış olmam ve açlık hissetmemem yüzünden bunu konuşma molası gibi kullandım. Barney, yakınlarda Londra'ya gidersem birlikte bir öğle yemek yememiz konusunda çok istekliydi. Bu duruma uygun seslerden çıkardım. Derken uzandım. Uykum derindi ve rüya görmemiştim, tüm lanetlilerin uykuları gibi.</span></p>

  <p class="calibre1"><span class="calibre2">TARQUINIA</span></p>

  <p class="calibre1"></p>

  <p class="calibre1"><span class="calibre2">Tek bir altın çağ yaşamışlardı. Anthony, Roma'da boş bir apartman katı olduğunu duymuş ve dördü, öğrenciliklerinin bittiği yıldan sonraki yaz ortasında altı haftayı bu apartman katında geçirmişlerdi. Üç üniversite mezunu sadece akademik anlamda bir kaçamak yapmışlardı. Anthony o zaman Worcester'de öğretmenlik, Dan ise çok düşük ücrete tiyatroda sahne yönetmenliği yapıyordu ve aslında ona kalan mirasla yılda sekiz yüz sterlinle geçiniyordu. Anthony'yle Jane o Aralık'ta evlenmişlerdi. Roma'ya gittiklerinde Jane dört aylık hamileydi. Düğünleri resmi ve bütün akrabaların hazır kıta orada olduğu için korkunçtu. Dan ise sağdıçtı. Jane bir ay öncesinden resmi olarak Kilise'ye kabul edilmişti. Yeni yılda Wytham'da bir kır evine taşındılar. Dan'le Nell ise Nell finallerine girergirmez çokdahabasit birresmi nikâh kıymışlardı. Roma onlar için sembolik anlamda balayıydı. Bir yıl önce Dan, böyle bir düze-</span></p>

  <p class="calibre1"><span class="calibre2">ni gerçekleştirebilmesinin mümkün olacağına inanamazdı. Ama sahne arasında çok şey değişmişti.</span></p>

  <p class="calibre1"><span class="calibre2">Acte gratuit'lerinden sonra haftalarca Jane'i görmek istememişti. Ama hemen ertesi gün öğleden sonra Dan odasında çalışırken Jane Anthony'yle çıkagelmişti. Dan'in bir araya gelmekten korkmasına zaman kalmayacak kadar, tabii ki Jane öyle tasarlamıştı, hızlı olmuştu. İsimleri, (faili asla bulunamayan) cesedi bulan kişiler olarak sabah gazetelerinde çıkmıştı bile. Anthony alaylı bir şekilde eğleniyor görünüyordu, olup bitenleri Dan'den duymak istiyordu. Anthony'ye normal davranılması gerekiyordu o gün Nell'e normal davranmak zorunda kaldığı gibi. Nell Dan'in ders çalıştığını biliyordu ve kahvaltıdan hemen sonra bisikletle ilk derse giderken uğramıştı. Nell'i kandırmak kolaydı. "Onların pastoral küçük sahnesiyle" ilgili hiç kuşku duymadı, sadece heyecanla şaşırmış, beti benzi atmıştı.</span></p>

  <p class="calibre1"><span class="calibre2">Dan kızarıp bozarmadan Jane'in yüzüne bakabileceğini fark etti. Hatta Anthony'ye karşı gecikmiş bir acıma duydu ve birini kandırmanın ne kadar kolay olduğunu keşfederek kendini affetmeye başladı. Bu bir komediydi, on dakikalık bir çılgınlık. Kaçıp gitmek istedi, gerçeğin zaten değerini düşürüyordu. Hatta Jane'i fiziksel olarak Nell'le kıyaslıyor, kendi kendine aslında Nell'i tercih ettiğini, kıskançlık duymadığını söylüyordu. Ama sonra Anthony tuvalete gitmek için bir süreliğine odadan çıktığında yalnız kaldılar. Sıcak bir gündü,Jane bahçeye bakan pencerenin pervazına dayanmış oturuyordu. Dan ise yatakta uzanıyordu. Konuşmadılar ve gözlerini birbirlerinden kaçırdılar. Komedinin ardındaki gerçek oradaydı. Bu esnada Jane birden ayaklarını yere sarkıtıp yatağa yaklaştı. Dan ayakta duran Jane'in gözlerine baktı.</span></p>

  <p class="calibre1"><span class="calibre2">Jane yavaşça, " 'Olan oldu madem...' " dedi.</span></p>

  <p class="calibre1"><span class="calibre2">"Tamam."</span></p>

  <p class="calibre1"><span class="calibre2">"Nell?"</span></p>

  <p class="calibre1"><span class="calibre2">"İyi. Bu sabah uğradı.”</span></p>

  <p class="calibre1"><span class="calibre2">Dan, Jane arkasını dönene kadar ona baktı. Jane iki elini de şöminenin üzerine koydu ve başını eğip kapalı gaz ocağına baktı.</span></p>

  <p class="calibre1"><span class="calibre2">"Bana kızgın mısın?"</span></p>

  <p class="calibre1"><span class="calibre2">"Macbeth'in konuşmasının nasıl bittiğini hatırlıyor musun?"</span></p>

  <p class="calibre1"><span class="calibre2">"Hayır."</span></p>

  <p class="calibre1"><span class="calibre2">"</span> <span class="calibre3">'Then we'djump life to come.'</span> <span class="calibre2">"**</span></p>

  <p class="calibre1"><span class="calibre2">Jane bir şey söylemek için ağzını açtıysa da kapattı. Aradan uzun bir süre geçti.</span></p>

  <p class="calibre1">"Geçen gece Nell'le epey konuştuk senin hakkında."</p>

  <p class="calibre1">"Notlarınızı mı karşılaştırdınız?"</p>

  <p class="calibre1">Jane acı alayı sineye çekti, sonra düz bir sesle konuştu.</p>

  <p class="calibre1">"Kızgınsın."</p>

  <p class="calibre1">Dan ellerini başının arkasına koyup tavana baktı.</p>

  <p class="calibre1">"Bunun hiç olmamasını diler bir halin var"</p>

  <p class="calibre1">"Sana acı vermeyecekse."</p>

  <p class="calibre1">"Ee, Nell'le neye karar verdiniz? Onun için yeterince iyi miyim?"</p>

  <p class="calibre1">Dışardan Anthony'nin sesini duydular ve ön odada oturan adama rastlamış olabileceğini düşündüler. Winchester'da beraberdiler. Jane bir süre bir şey söylemedi.</p>

  <p class="calibre1">"Dan, şimdi buna bir son verirsem Anthony'yle hâlâ mutlu olabilirim. Şayet devam ederse... ki Nell seninle evlenmek istiyor. Belki fark ettiğinden de fazla." Jane şömineye bakarak ayakta durduğu yerden Dan'e kısa bir bakış fırlattı. "Bir açıdan birbirimize onlara olduğumuzdan daha yakın olacağız daima."</p>

  <p class="calibre1">"Saçmalık."</p>

  <p class="calibre1">Jane gülümsedi sonra daha ciddi bir sesle konuştu: "Onlar için vazgeçtiğimiz şeyden."</p>

  <p class="calibre1">Kapı açıldıveAnthony neşelibirşekilde içeri girdi.Jane, Anthony'nin yüzüne bakmak için döndü.</p>

  <p class="calibre1">"Hayatım, çocuk çalışmak istiyor. Ben de."</p>

  <p class="calibre1">Dan o anda Jane'den nefret etti. Tıpkı Nell gibi konuşmuştu. Koşullar çok normalmiş gibi davranmasını haklı çıkarabilirdi ama Jane'in ne kadar iyi rol yapabileceğini hatırlatması yaşadıklarını lekeledi. Jane rol dağılımında kendine bilge ve fedakâr rolünü biçmişti, Katolikliği kabul eden biri olarak gelecekteki rolünün provasını yapıyordu şimdiden. Ama en tuhaf şey ise Dan'in, Jane'in kalbinin bir yerinde Dan'i sevdiğini, onu kız kardeşi Nell'e göre çok daha derin bir şekilde anladığını, Dan'i fiziksel olarak Anthony'yi istediğinden hâlâ daha çok istediğini hissetmesiydi. Olan şey Jane'in kendi mitinden çıkıp Rabelais'ye katılma çabası gibiydi ama bunun bir kez öyle olmadığı ortaya çıkıp da manevi anlamda pahalıya patlayınca Jane kendi mitine çifte zincirle bağlanmış buldu kendini.</p>

  <p class="calibre1">Ama Roma'ya gittikleri zaman bütün bunlar çok geride kalmıştı. Belki de Jane, Final Haftası başlamadan önce birbirlerini yalnızken tekrar görmemeyi becermişti. Sonra ayrı ayrı uzun bir tatil yapmışlar, iki kız Anthony'yi, anneleri ve üvey babalarıyla kalmak üzere Amerika'ya götürmüşlerdi. Dan de davet edilmişti, gidebilirdi de ama o çoktan gitmemek için nedenler bulmuştu. Tiyatrodaki işi kaçırmak <span class="calibre2">istemiyordu, Milli halasını ihmal etmişti, akademik derecesinin kötü olacağını biliyordu ve bir oyun tasarlıyordu. Hepsi de Dan'in, Nell'in bütün surat asmalarına ve kandırma çalışmalarına kanıt sağlayan gerçek nedeni gizliyordu. O zaman Dan bu durumun zehirli doğasını hissetti; neredeyse Jacobean bir klostrofobi, ensest ve yalnızca ayrılık bu günahtan arındırabilirdi. Dan bunu Jane'le tartışacak çok kısa bir fırsat yakalamıştı. Jane hemfikirdi, Dan gelmese belki de daha iyi olacaktı. Bir hafta kadar sonra Dan onları özlemeye başlamıştı. Kendini gerçekte olduğu gibi duygusal olarak da tekrar öksüz kalmış hissetti. Millie halave Cumberland(Şu anda Milli'e halanın evli kız kardeşiyle, Dan'in diğer halasıyla kaldığı yer), ona kendi ailesinin onaveremeyeceği şeyi hatırlatıyordu yalnızca. Nell'den gelmeye başlayan uzun mektuplar, her ne kadar Nell tatillerini geçirdikleri Cape Cod'daki "flörtler" ve "sevgililer" hakkında Dan'e şaka yollu takılsa da bu duyguyu biraz telafi ediyordu. İçten içe Dan buna gücendi ama gücenmesi, Nell geri döndüğünde on dakika hatta on saniye bile sürmedi. Oxford'daki peronda Dan'i kucaklamıştı, sonra Nell Dan'in kulağına hınzırca fısıldamıştı.</span> <span class="calibre3">"En yakın yatak nerede?"</span></p>

  <p class="calibre1"><span class="calibre2">O andan küçük bir mucize gibi görülen bir şey gerçekleşmişti. Jane ve Dan birbirleriyle bu konuyu konuşmamak için yalnız kalmaktan kaçındılar. Etraftan birileri yokken Dan Jane'in gözlerini inceledi. Jane tatlı tatlı gülümseyip başını önüne eğdi. Hiçbir şey konuşulmadı ve mesele böylece sonsuza kadar kapandı. Dördü arasındaki ilişkiyi göze çarpmayacak şekilde değiştiren şeyin Jane'in konuşmasıyla bir ilgisi olmalıydı. Hakkında konuştukları bir şey değildi bu. Aynı ilke orkide avcılığında da uygulandı, bunun tartışması üyeliğe yeni kabul edilenler içindi. Ama o kış Jane'in içinde bir şey öldü. Dan, Jane'i gittikçe kendi odasına biraz daha histerik şekilde geldiğini düşündü; istemediği bir rolü oynayan çok entelektüel ya da ara sıra oynadığı rolü gerçek hayatta yeniden kurgulamaya çalışan bir kız, bir nevi revü seks soytarısı.</span></p>

  <p class="calibre1"><span class="calibre2">Dan başlangıçta Jane'in geri çekilişinin de rol yapmakla ve yeni rolüyle fazla özdeşleşmekle ilgili olduğundan şüphelendi. Katolikliğe böyle bağlı olması hâlâ gülünç görünüyordu. Dan bunun neden gerekli olduğunu hiç anlamıyordu. Entelektüel bir açıklama getirse de, içgüdüsel olarak Anthony'nin rolünü asla anlayamamıştı. Belki de bir miktar cinsel açıdan kıskançlık vardı ama Dan gerçekten yanıltıcı bulduğu, anlaşılması güç bir güven oyunu saydığı şeye olan bu köleliğe içerledi... diğer adamın kusuruna içerledi, üstünlüğüne değil.</span></p>

  <p class="calibre1"><span class="calibre2">Tuhaf bir şekilde en şaşırtıcı olan Nell'di. Nell'in doğasının bir tamamlayıcı olarak Jane'in eski havalı haline daha çok ihtiyaç duyduğu yavaş yavaş netleşmişti. Neli neredeyse kendi kız kardeşi tarafından çıkmaz bir sokağa götürülmüş ve şimdi kendi yolunu bulması için yalnız bırakılmış gibiydi. O kış, bir süredir Nell yetişkin yönlerine karşı şımarık bir çocuğu oynuyordu. Sürekli Dan'e yakınıyordu. Bütün gece yüzünde o korkunç Madonna ifadesi vardı yine -neden hepimiz böylesine tekdüzeydik— dürüst olmak gerekirse artık onu tanıyamıyordum ama Nell'in içinde bir şeyler zamanla sakinleşti. Özellikle evlendikleri zaman ta Wytham'a taşındılar. Dan akşamları sürekli tiyatroyla meşgul oluyordu. Nell ise Jane'le beraber olmak için sık sık çıkıp onun yanına gidiyordu. Birlikte mobilya bakmaya filan gidiyorlardı. Nell ilk geldiğinde ve üniversitedeki lakapları onlara takıldığı zamanlardaki gibi birbirlerine yakındılar ama gözlerden çok daha uzaktılar. Katoliklik "meselesi" kabul edildiği için önemini yitirmişti.</span></p>

  <p class="calibre1"><span class="calibre2">Ayrıca Anthony'nin ilk başlarda hoş bir şekilde kazandığı bir prestiji vardı, öğretmenlik yapabileceğini ve buna uygun olduğunu gösterir göstermez önemli felsefi çevrelerine hızla girmiş, bir bilim kurumunun güvenini kazanmıştı. Bu onu hiç değiştirmedi, en famille yükselişini küçümsese de bu tam olarak gizleyemediği bir mutluluktu, aynı zamanda onları etkiliyordu. Jane'in akıllı oluşunu kanıtlıyordu ya da en azından verdiği kararın daha kolay anlaşılmasını sağlıyordu. Bu, diğer kıskançlıkların yanında Dan'de kariyer sancılarına yol açmıştı. Akademik zaferi kıskanmıyordu ama başarılı olmak istiyordu. Aralık ayında gizlice Londra'daki ajansa teslim ettiği bir oyunu, oyunu okuyan her yönetim kurulu üyesi, tarafından geri çevrilmişti. Bu başarısızlık aylarca Dan'in yakasını bırakmadı.</span></p>

  <p class="calibre1"><span class="calibre2">Bu sırada Neli değişmişti. İlişkileri, özünde hiç bu kadar doğru olmamış, Jane ve Anthony'ye hiç bu kadar sağlam bir inanç duymamışlardı ya da Dan'e böyle görünmüştü. Birbirlerini anlıyorlar, yatakta birbirlerini mutlu ediyorlar ve etrafta beraber görülmekten hoşlanıyorlardı. Ama Nell'de hep biraz basitlik, hercailik, sabırsızlık vardı. Eğlenceli partilerle insanlardan, cilveleşmekten hoşlanıyordu.Bir keresinde Jane'in iç geçirme diye adlandırmıştı bunu. Nell dış güzelliğini kız kardeşine göre daha fazla kullanıyordu kendisinde eksik olan bir şeyi telafi etmek için. Ama Jane'in yeni sorumlulukları Nell'i etkilediği için çok çalışmaya başladı ve beklenmedik başka yollarla sorumluluklarına öncelik verdi: Dan'in taşındığı Beaumont Caddesi'ndeki dairede evinin kadınını oynamaya başladı. Evlilik kaçınılmazdı. Nell daha önceki kişiliğine kıyasla, eşine aşırı derecede düşkünlüğün dişi özdeşi oldu. Dan bundan çok hoşlanıyordu ve Jane'in hamile olduğu söylendiğinde Dan her ne kadar belli belirsiz özlem ya da doyumsuzluk çekse bile yine de bu uzun sürmedi. Dan sonunda kısmetinin Nell olduğunu kabul etti.</span></p>

  <p class="calibre1"><span class="calibre2">Şimdi unutmuşum ama o ilk baharda Dan dördüncü ya da beşinci oyununu yazmıştı. Bu kez acemi bir hayalgücünden fırlayıp dışarı çıkanlara karşı bildiği bir dünyayı sahneye koyup tavsiye alacak zekâsı vardı. Şans eseri İngiltere'nin daha ünlü ve düşünceli aktörleri tiyatroya geldiler. Dan onlara oyunu gösterdiğinde birkaç sahneyi tekrar yazdırdılar, bir iki sahneyi de oyundan çıkardılar. Ama o zaman iyi adam Londra'daki senaryo için kendini bir velinimet olarak gördü. Mayıs'a gelindiğinde Dan profesyonel bir oyun yazarı olma yolunda gerekli ilk adımı attığını biliyordu. İlk sözleşmesini imzalamıştı. The Empty Church ve Nell'in Dan'le ilgili sürüp giden kuşkularını yok etti. Hatta bu haber üzerine Jane'de belli belirsiz bir dalgınlık sezdiğini düşündü, Dan ise bu düşünceye içinden çok sevinecek kadar erkekti. Ama işin aslı hepsi için iyi, umut dolu bir yıldı kendin için yaptığın bir şeyin diğer insanlara ne yaptığın ya da onların sana ne yaptığından çok daha önemli görüleceği bir zamanda.</span></p>

  <p class="calibre1"><span class="calibre2">Hiçbirimiz daha önce İtalya'ya gitmemiştik, bu yepyeni ve eğlenceli bir şeydi. Sıcaktan bile hoşlandık; virane ama havadar eski çini zeminli daireye,- sonu gelmeyen siestalara, turistik gezilere, Campagna'nın dışındaki pikniklere bayılıyorduk. Etrafta koşuşturamazdık, sıcak ve Jane'in hamileliği bunu engelliyordu. Nell'le ben ara sıra beraber dışarıya çıkıyorduk ama dörtlü olarak da iyi işlev görüyorduk, görünüşe bakılırsa hiç olmadığı kadar iyiydik. Jane'le benim aramda (tabii ki Roma'da zaman zaman ikimizin yalnız kalması gerekiyorlar) geçmişe dair kesin bir sessizlik vardı. Bu kadar inandırıcı bir şekilde, hiçbir şey olmamış gibi beraber bir tabloyu tartışacak ya da çarşı pazar dolaşarak köşeyi dönen iki eski arkadaşmışız gibi davranabilecek kadar olgunlaştığımızı düşündüm. Jane biraz kendi bedeninden korkuyordu. Anthony ise Jane ve bebeğin güvenliğiyle ilgili ilk çocuk nevrozundan kaynaklanan şiddetli bir nöbet geçiriyordu ama onun loğusa babalık hassaslığı bile sevimli ve hata yaptırabilir görünüyordu. Biz Anthony'nin orada ufak meseleleri sorun yapmasına güldüysek, Anthony de karşılığında daha saçma olan Roma'nın Katolik yanıyla ilgili bizi güldürdü. Onlar çok kolay bir şekilde dindarlığa bürünüyorlardı. Nell ve ben Pazar Ayini'yle ilgili onlara takılıyorduk: Onlar (bu ifadeyi bizim için takınarak) iki gur-menin Michelin rehberi üzerine tartışması gibi kiliseler hakkında tartışıyorlardı. Onlar dışardayken biz terasta güneşin altında çıplak sevişerek kendi ayinimizi yapıyorduk. Onların, yeni yeni çok tutuculaştıklarına ama bunu öğrenmenin hoş olduğuna karar verdik</span></p>

  <p class="calibre1"><span class="calibre2">O yaz dördümüz için de gerçek İncil,</span> <span class="calibre3">Sea and Sardinia</span><span class="calibre2">* idi. Emperyal Roma'nın din dışında kaba olduğu konusunda fikir birliğine vardık. Tüm iyilikler Lawrence'da ve Etrüskler'de yatıyordu. Sırayla her nereyi dolaşıyorlarsa onları takip ettik. Biz tabii ki paganı ve ölümsüz Oxford estetikçilerini oynuyorduk.</span></p>

  <p class="calibre1"><span class="calibre2">Şu mavi ve toprak rengi haftaların doruğu ve özüne Tarquinia'da gerçekleşti. O sıralarda lahitler hâlâ halktan uzak, kilit altında tutuluyordu ama Anthony müze müdürlüğünün Senior Conmon Room'daki yeni arkadaşlarından birinin adını söyleyince dolaşmamıza izin verildi. Dolaşmayı bitirdiğimizde akşam olmak üzereydi. Hatırlanmaya değer bir deneyim: benim için çocukken Devon kırlarından elde ettiğim pek çok şeyin somutlaşması gibiydi. Anthony bilimsel ifadelerle Etrüskler hakkında çok daha fazla şey bilse de buranın bana daha derinden hitap ettiğini hissettim. Aynı zamanda sanatta ilerleme nosyonunun boşunalı-ğı hakkında ilk kez net bir düşünceye ulaştım sanırım: Hiçbir şey dünyanın sonu gelene kadar bundan daha iyi ve sevimli olamazdı. Bu asil, akıldan çıkmayan, bereketli bir tarzda üzücüydü.</span></p>

  <p class="calibre1"><span class="calibre2">Küçük kasabaya geri dönüp şarap içtik... O yaştakilerin yaptığı gibi ne hissettiğimizle, her şeyin ne kadar etkileyici olduğuyla ilgili uzun uzadıyakonuşunca, birden orada birgece geçirmeye karar verdik. Bir iki otele baktık ama oteller tatil yapan İtalyanlarla doluydu.</span></p>

  <p class="calibre1"><span class="calibre2">Bunun yanında, bu otellerden birindeki bir garson üç mil uzaklıkta, aşağıda deniz kıyısında tenha bir pensiyondan bahsetti. Kızlarla ben Anthony'nin kuşkularını bertaraf ettik. Buyerin tek birboş odası kalmıştı ama odada iki tane çift kişilik yatak vardı ve bizi getiren eski taksiyi de çoktan göndermiştik. Dışarıdaki asmanın altında biraz daha şarap içip uzun süren bir yemekyedik. Hava çok boğucuydu, çakırkeyif de olunca sessiz, durgun deniz kıyısı boyunca yavaş yavaş yürüdük. Sonra Nell ve Jane yüzmeye karar verdiler. Böylece soyunup karı koca olarak değil, cinsiyete göre eşleştik. İki kızı suda yürüdükten sonra arkalarını dönüp bizi çağırdı. El ele ayakta duruyorlardı, yıldız ışığı altında bir çift su perisi gibiydiler. Bir an Jane Nell'den dört beş santim daha uzun olmasına rağmen kimin kim olduğundan emin olamadım. Anthony'nin daha önce Nell'in göğüslerini ve kasık tüylerini hiç görmediğini düşünüyordum.</span></p>

  <p class="calibre1"><span class="calibre2">Jane "Aaa, bunlarda umut yok. Çekiniyorlar" dedi.</span></p>

  <p class="calibre1"><span class="calibre2">Dönüp suda yürümeye devam ettiler. Sahil uzunca bir mesafe sığdı. Anthony'yle ben peşlerine takıldık. Önümüzdeki kızlar bellerine kadar suyun içinde duruyorlardı, sonra ileri doğru suya dalıverdiler, kızlardan biri küçük bir çığlık attı. Artık yüzüyorlardı. Birkaç saniye sonra Anthony'yle ben de suya dalıp onlara yetişmek için yüzerek açıldık. Denizin fosfor gibi ışıldadığını fark ederek boylarını geçmeyen bir yerde durmuşlardı. Siyaha çalan deniz her hareketin ardından hafifçe pırıldıyordu. Bir daire oluşturduk, bu fenomen hakkında konuşuyor, kollarımızı ılıman suyun içinde döndürüyorduk. DerkenJane bireliniAnthony'ye, diğer elini bana uzattı ve öbür ellerimizi de Nell'e uzatarak bir çember oluşturduk. Gülünçtü, çocukçaydı, dans etmek ya da Yağ Satarım, Bal Satarım oynamak için oradaymışız gibi. Galiba bizi yavaşça bir çember oluşturmaya iten Nell'di. Bulunduğumuz derinlik çok yavaş bir hareketi bile imkânsız hale getiriyordu. Bedensiz dört baş suyun altında ayakları yere değiyo. Jane'in çıplak ayağı bana çarptı o arada ama kazara olduğunu biliyordum. Karşımda Anthony'nin bana gülümsediğini görebiliyordum.</span></p>

  <p class="calibre1"><span class="calibre2">Belki sahilin ardındaki iç kesimlerde bir yerlerde şu güzel lahit duvarlardan belki tatilin bitmek üzere oluşundan; hayır, bundan daha derin bir şey, esrarengiz bir birlik ve çıplak bedenlerimize rağmen tuhaf bir şekilde cinsellikle ilgisi olmayan bir şey yüzündendi. Hayatımda muhafazakâr anlar çok az oldu. Anthony'yle benim aramdaki büyük fark, benim birkaç dakikalığına da olsa kendimi garip bir şekilde mutlu hissetmemdir ama bunun, güya dindar bir adam olan Anthony için biraz utandırıcı bir geceyarısı oyunu olmanın ötesinde bir anlam taşımadığını görebiliyordum. Bunu şöyle de ifade edebilirim: Anthony beni değerli bacanağı olarak görüyordu, ben ise onu sevgili ağabeyim olarak görüyordum. Bu, hem sonsuzluk hem de bir yokoluş anıydı ama etrafımızda su içinde pırıldayan minik organizmalardan daha kalıcı olmayan, yoğun bir yakınlık vardı.</span></p>

  <p class="calibre1"><span class="calibre2">Daha sonraki yıllar tekrar tekrar o saatleri yazmaya çabaladım ve hep yarıda kesmek zorunda kaldım. Ateistlerin bile Tanrı hakkında kötü konuşma fikrine gereksinim duyduğunu fark etmem zaman aldı. Tabii, kayboluş hakkında da Tarihe karışan Etrüskler gibi bir daha asla böyle olamayacaktık. Belki o zaman bile bunu biliyordur.</span></p>

  <p class="calibre1"><span class="calibre2">BARUT FIÇISI</span></p>

  <p class="calibre1"></p>

  <p class="calibre1"><span class="calibre2">Hosteslerden biri beni uyandırdı, Londra'ya varıyorduk. Gidip elimi yüzümü yıkayıp bir kez daha saatimi ileri aldım. Geri döndüğümde Barney koltuğumun başında dikiliyordu.</span></p>

  <p class="calibre1"><span class="calibre2">"Dan beni Margaret karşılayacak. Seni arabayla kasabaya kadar götürelim mi?"</span></p>

  <p class="calibre1"><span class="calibre2">Bunu reddetmeyi isterdim ama kaba kaçacak gibi görünüyordu. Gecenin bir vakti onları birer içki içmeleri için içeri de davet edemezdim. Uçaktan inip pasaport kontrolüne beraber gittik ve bagajlarımızın gelmesini bekledik. Barney salonun öbürucundan biryükarabası getirmeye gitti. Kendimi gerçekdışı, kötü bir rüyadan hâlâ tam olarak uyanamamış hissediyordum. Barney geri döndüğünde sırıtıyordu.</span></p>

  <p class="calibre1"><span class="calibre2">"Ya senin harika bir kızın ya da benim telepatik bir sekreterim var"</span></p>

  <p class="calibre1"><span class="calibre2">Arkamı dönüp Gümrük tezgâhlarına doğru baktım. Uzaktaki kafalar arasından Caro'nunkini seçemedim ama Barney "Caro Margaret'la beraber. Herhalde seni Caro götü</span>r<span class="calibre2">ür" dedi. Birisi bana doğru el salladı, ben de karşılık verdim. Caro'ya telgrafta Heathrow'a kadar yorulmamasını, yan yatıp beni beklememesini söylemiştim. Bagajlar ağır ağır dökülmeye başladılar. Hiçbiri benim için iyi gelmemişti (bagajları kast etmiyorum.)</span></p>

  <p class="calibre1"><span class="calibre2">Barney'nin karısı hâlâ etkileyici olmayan küçük bir kadındı, sabit gülümsemesi vardı ve makyajı altındaki yüzü solgun ve yorgundu. Pek yaşlanmamıştı ama bana hep normal olmayan, Barney'nin kendiliğine karşı varoşlardan gelen biriymiş gibi görünmüştü. Hiç hareketli olmayan Muswell Hill'deki evlerini hayal meyal hatırlıyordum. Caro tuhaf bir şekilde endişeli bakıyordu. Hiç şüphesiz bana yeni işinden bahsetmediği için böyleydi. Cara bir an Barney'e baktı, sonra onu kucakladım. Omuzlarından sımsıkı tuturak kenara çektim.</span></p>

  <p class="calibre1"><span class="calibre2">"Sanabir emirverdiğimi sanıyordum."</span></p>

  <p class="calibre1"><span class="calibre2">"Artık kendi kendimin patronuyum."</span></p>

  <p class="calibre1"><span class="calibre2">Caro'yu tekrar kucakladım ve Barney'nin sesını duydum. "Merak etme Caroline. Sana harika bir referans verdim."</span></p>

  <p class="calibre1"><span class="calibre2">"Teşekkür ederim, Bay Dillon"</span></p>

  <p class="calibre1"><span class="calibre2">Caro'nun alaylı cevabındaki hafif keskinliği fark ettim. Caro, Barney'nin eve planlanandan önce kaçamak gelişini biliyordu.</span></p>

  <p class="calibre1"><span class="calibre2">"Dan, Margaret'ı hatırlıyor musun?"</span></p>

  <p class="calibre1"><span class="calibre2">"Elbette."</span></p>

  <p class="calibre1"><span class="calibre2">Margaret'le tokalaştık. Barney'nin eve erken gelişi, dünyanın ne kadar küçük olduğuyla ilgili boş sözlerle dördümüz kısa bir sohbet ettik. Dışarı çıkınca, ben Margaret'la önden gittim. Caro'nun Barney'e göıüş-menin nasıl gittiğini sorduğunu işittim ama cevabı duyamadım. Yanımıza geldiklerinde Barney Caro'dan, ertesi gün "mecbur" kalmadıkça ona telefon etmemesini istemişti.</span></p>

  <p class="calibre1"><span class="calibre2">"Ne olur kimseye geri döndüğümü söyleme."</span></p>

  <p class="calibre1"><span class="calibre2">"Peki."</span></p>

  <p class="calibre1"><span class="calibre2">Barney kısa bir süre içinde beraber bir öğle yemeği yeme konusunda ısrarını yineledi. Arabalarına gittiklerini gördük, sonra aşağıya, Caro'nun Mini'sini park ettiği yere yük arabasını ittim. Caro, arabanın kapısını açarken ayakta dikilip onu seyrettim: Üzerinde daha önce hiç görmediğim uzun bir palto vardı. Yüzünde de hiç görmediğim bir ifade. Ben manevra yaparak valizleri arkaya koyarken Caro kapıyı tuttu.</span></p>

  <p class="calibre1"><span class="calibre2">"Neden geldiğini biliyorum. Dün annem söyledi."</span></p>

  <p class="calibre1"><span class="calibre2">"Annen Oxford'da mı?"</span></p>

  <p class="calibre1"><span class="calibre2">"Bücür feci bir kabakulağa, yakalandı. Annem birkaç günlüğüne Compton'a geri döndü." Bücür Caro'nun on yaşındaki üvey erkek kardeşiydi, Andrew'un oğlu ve vârisi: Bir tür Midford aile argosunun meraklısı olmuşlardı. Doğrulup Caro'ya baktım.</span></p>

  <p class="calibre1"><span class="calibre2">"Şaşırdın mı?" Caro başını sallayıp yere baktı.</span></p>

  <p class="calibre1"><span class="calibre2">"Onun için çok üzülüyorum Caro. Ailenin geçmişine rağmen."</span></p>

  <p class="calibre1"><span class="calibre2">"Biliyorum, baba."</span></p>

  <p class="calibre1"><span class="calibre2">Caro baba derken çoğu kez sözcüğü belli belirsiz tırnak içine alırdı ama bu seferki çok vurguluydu. Arabanın arkasından dolaşarak sürücü kapısına gitti ve kapıyı açtı. Ben de eğilip yan koltuğa oturdum.</span></p>

  <p class="calibre1"><span class="calibre2">"Bir zamanlar ona çok yakındım."</span></p>

  <p class="calibre1"><span class="calibre2">Caro ön camdan dışarı baktı. Önümüzde duran Dillon'ın arabası hareket etti.</span></p>

  <p class="calibre1"><span class="calibre2">"Böyle bir şeyin sizi tekrar bir araya gelmek zorunda bırakması çok üzücü görünüyor."</span></p>

  <p class="calibre1"><span class="calibre2">"Tatlım, eğer bana ailede senin kuşağındakilerin benim geri zekâlı gibi davrandığımı düşündüklerini söylemeye geldiysen..."</span></p>

  <p class="calibre1"><span class="calibre2">"Geldim çünkü seni seviyorum. Tamam mı?''</span></p>

  <p class="calibre1"><span class="calibre2">Eğilip Caro'yu yanağından öptüm ve o da motoru çalıştırdı.</span></p>

  <p class="calibre1"><span class="calibre2">"Bu akşam Jane teyzemi aradım. Telgrafını alınca <sup class="calibre6">11</sup></span></p>

  <p class="calibre1"><span class="calibre2">"Sesi nasıl geliyordu?"</span></p>

  <p class="calibre1"><span class="calibre2">Yola çıktık. Caro vitesi kötü değiştirirken yüzünü buruşturdu.</span></p>

  <p class="calibre1"><span class="calibre2">"Kontrol altında. Her zamanki gibi. En çok benim hakkımda konuştuk "</span></p>

  <p class="calibre1"><span class="calibre2">"Gidip biraz uyumaya çalışacağım. Sonra oraya giderim."</span></p>

  <p class="calibre1"><span class="calibre2">"Evet, oraya gideceğini düşündüğümü söyledim." Caro tereddüt etti. "Jane teyzem sana minnettar."</span></p>

  <p class="calibre1"><span class="calibre2">"Bir bahane arıyordum. Amerika'da seni özledim."</span></p>

  <p class="calibre1"><span class="calibre2">Caro bir şey söylemedi ama hafifçe gülümsedi.</span></p>

  <p class="calibre1"><span class="calibre2">"O hoş biri mi?"</span></p>

  <p class="calibre1"><span class="calibre2">Bu konuya girmek zorundaydık ve Caro'nun konuyu bu kadarçabuk açmasına memnun oldum.</span></p>

  <p class="calibre1"><span class="calibre2">"Evet. Yine de seni özledim.<sup class="calibre6">1</sup>'</span></p>

  <p class="calibre1"><span class="calibre2">"Çok zeki olduğunu söylüyorlar."</span></p>

  <p class="calibre1"><span class="calibre2">Durakladım. "Bu seni çok mu şaşırttı?"</span></p>

  <p class="calibre1"><span class="calibre2">"Saçmalama. Ben de seni çok seviyordum <sup class="calibre6">11</sup></span></p>

  <p class="calibre1"><span class="calibre2">"Şimdi de ben çok şaşırdım."</span></p>

  <p class="calibre1"><span class="calibre2">"Okulda arkadaşlarıma senin ne kadar yıpratıcı olduğunu söylerdim."</span></p>

  <p class="calibre1"><span class="calibre2">"Hidrojen bombası gibi mi?" Caro sırıttı. "Öyle mi?"</span></p>

  <p class="calibre1"><span class="calibre2">"Küçükken beni Devon'da büyük tarihi bir tura götürmüştün. İlk kez gerçekten senle annem hakkında düşünmüştüm. Neden senin gibi hoş bir adamı bıraktığını anlayamamıştım." Caro, "Tabii ki bu seni gerçek anlamda tanımadan önceydi" diye ekledi.</span></p>

  <p class="calibre1"><span class="calibre2">"Bu kadar tatlı olmasan..."</span></p>

  <p class="calibre1"><span class="calibre2">Sırıtışı Caro'nun dudaklarında asılı kaldı ama içten içe onu rahatsız eden bir şeye olduğunu sezdim, bumuziplik altında gizlenmesi gereken, söyleyemediği bir şeyin. Ağır giden bir kamyonu sollayıp geçti. 4 Nolu Çevreyolu'ndaki tünele doğru gidiyorduk.</span></p>

  <p class="calibre1"><span class="calibre2">"Peki Richard nasıl?"</span></p>

  <p class="calibre1"><span class="calibre2">"Aslında o mesele çoktan bitti."</span></p>

  <p class="calibre1"><span class="calibre2">Birden Caro'ya baktım. Arabayı sürerken biraz fazla sabit duruyordu ama sonra aniden ağzını kıpırdatıp omuz silkti. Bir keresinde onun güçlü kuvvetli olduğu dönemde atletizm sahasında engel atlama şovunu izlemiştim. Başka konularda eksikleri olsa da engellerin üzerinden düz ve cesur bir şekilde atlıyordu.</span></p>

  <p class="calibre1"><span class="calibre2">"Ne zamandan beri?"</span></p>

  <p class="calibre1"><span class="calibre2">"Yaklaşık bir ay. Sana son yazdığım mektuptan beri."</span></p>

  <p class="calibre1"><span class="calibre2">"Başka biri var mı?''</span></p>

  <p class="calibre1"><span class="calibre2">"Gibi..." Caro yine omuz silkti.</span></p>

  <p class="calibre1"><span class="calibre2">"Zavallı sevgili Richard. Ondan epey hoşlanmıştım."</span></p>

  <p class="calibre1"><span class="calibre2">"Hayır, hoşlanmamıştın. Onun Eski Eton Kolejli bir budala olduğunu düşünmüştün."</span></p>

  <p class="calibre1"><span class="calibre2">Caro'nun benimle bu şekilde çatışması yeni bir şey değildi. Caro, sosyeteye ilk adım atışını hazırlamaya çalıştığım zaman benimle çekişmeye başlamış, aptal olabileceğini ama onu bazen güldürdüğüm insanlara bakarak gerçek düşüncelerimi bildiğini söylemişti.</span></p>

  <p class="calibre1"><span class="calibre2">"Ve haklıydın da" dedi.</span></p>

  <p class="calibre1"><span class="calibre2">"Bu konuda konuşmak ister misin?''</span></p>

  <p class="calibre1"><span class="calibre2">Tünelden çıktık. Uzun yolculukların, hiçbir şeyin, hatta tanıdık manzaranın bile gerçek olmadığı bir yerde,- sana ait çoğu parçanın, hâlâ geldiğin yerde durmasının altüst oluşunu yaşıyordum. Ingiltere'nin berbat kış rutubeti.</span></p>

  <p class="calibre1"><span class="calibre2">"Aslında her şey Compton'a inince olup bitti. Hafta.sonu için gitmiştik. Sanırım erkek torununu verecek müstakbel kişi görmesi bardağı taşıran son damla oldu."</span></p>

  <p class="calibre1"><span class="calibre2">"Bu pek onun hatası değildi."</span></p>

  <p class="calibre1"><span class="calibre2">"O akıl almaz derecede tutucuydu dış görünüşünün altında. Dürüst olmak gerekirse iğrençti, her şeye kanıyordu. Andrew'a yağ çekiyordu. Süt verimi, ateş etmek ve tanrı bilir başka nelerle ilgileniyormuş gibi yapıyordu. Birden onun ne kadar sahte olduğunu fark ettim. Sadece bunlar da değil."</span></p>

  <p class="calibre1">"Öyleyse onu sepetlemekte haklısın."</p>

  <p class="calibre1">Talihsiz Richard fazlasıyla Caro'nun erkek dengiydi hiç üniversite okumuş gibi değildi. Ailesinin Londra'da ünlü bir yayınevi vardı ve Richard'a ticari doğal yeteneği ailesinden miras kaldığı ve bu doğal yeteneğini sergilemesine gerek olmadığı için eski halis İngiliz ilkesine dayanarak ticaret yapmayı öğreniyordu. Günün birinde kötü yöneteceği bayağı kızgın çalışan arasında belli belirsiz birkaç sol görüş kapmıştı ya da evde konuşulamayacak fikirlerini benim üzerimde denemeye gereksinimi olabilir sadece.</p>

  <p class="calibre1">"Öyle hayvancaydı ki tahmin bile edemezsin. Fleet Caddesi'nin beni yozlaştırdığını söyleyecek kadar küstahtı. Bir gün bana kurnaz olduğumu söyledi. 'Çok bayağısın, kızım.' Ona bir cin şişesi fırlattım, kesinlikle gözümü kan bürümüştü. Tanrının cezası sinirherif. Ama sakın sırıtma." dedi.</p>

  <p class="calibre1">"Apartman dairesinden geriye bir şey kaldı mı bari?"</p>

  <p class="calibre1">"Bu onun evinde oldu <sup class="calibre6">11</sup></p>

  <p class="calibre1">"Güzel. Asla kendi cinini fırlatma "</p>

  <p class="calibre1">Caro dudaklarını kemirdi. 4 Nolu Çevreyolu'na çıkmak için yokuşu tırmanıyorduk.</p>

  <p class="calibre1">"Başından beri biliyordun. Bana söyleyebilirdin."</p>

  <p class="calibre1">"İdeal eşleri bulma performansımla mı?"</p>

  <p class="calibre1">"Bir şeyler öğrenmiş olman lazım "</p>

  <p class="calibre1">"Çok geç."</p>

  <p class="calibre1">Caro bunu algıladı. "Onunla evlenecek misin?''</p>

  <p class="calibre1">"Onun adı Jenny. Yo, hayır. Evlenmeyeceğim."</p>

  <p class="calibre1">"Niyetim bu değildi. .. "</p>

  <p class="calibre1">"Niyetinin bu olmadığını biliyorum."</p>

  <p class="calibre1">Özlerinin ve doğalarının birbirinden farklı olduğunun ayırdında değildiler. Caro'nun içinde bir şeyler değişmişti. Belki bu yeni bir dünyada yaşanan altı ayın normal etkisinden öte bir şey değildi. Caro'nun Fleet Caddesi'nde ezildiğini ve başkalarını ezmenin onun savunma yöntemi olduğu geldi aklıma. "Çok bayağısın" demeyecektim fakat Caro'da yeni bir kurnazlık var gibi görünüyordu. Masumiyetten saldırganlığa doğru bir tür geçiş gibi. Benden hoşlanmasıyla ilgili espri yapması altı ay önce mümkün olamazdı ya da yaşça büyük olan neslin aptallığını üstü kapalı iğnelemesi.</p>

  <p class="calibre1">"Peki ya işin?''</p>

  <p class="calibre1">"İşimi seviyorum. En yoğun saatlerde bile."</p>

  <p class="calibre1">"Peki ya patronun?"</p>

  <p class="calibre1"><span class="calibre2">"Onunla çalışmak eğlenceli. Bir sürü çeşit. Hayatımın yarısını telefonda konuşarak geçiriyorum gibi geliyor."</span></p>

  <p class="calibre1"><span class="calibre2">"Neden mektupla bana anlatmadın?"</span></p>

  <p class="calibre1"><span class="calibre2">"Birazcık bunun şey olacağından korktum... Bilirsin işte, bir keresinde seni fena eleştirmişti."</span></p>

  <p class="calibre1"><span class="calibre2">"Barney'nin bana olumlu eleştirileri devardı. Bu bir bahane değil ki."</span></p>

  <p class="calibre1"><span class="calibre2">"Dilimi eşek arısı soksun."</span></p>

  <p class="calibre1"><span class="calibre2">Caro'nun utandığını biliyordum ve bunu hafifletmeye çalıştım.</span></p>

  <p class="calibre1"><span class="calibre2">"Boş ver. Döndüm artık."</span></p>

  <p class="calibre1"><span class="calibre2">Ama belli ki aklı hâlâ Barney'nin beni gücendirdiğindeydi.</span></p>

  <p class="calibre1"><span class="calibre2">"Aslında bu işe kısmen nasıl girdiğimle ilgili. Barney için daktiloyla yazı yazmak zorundaydım ve bana adımı sordu" Bu pek geri çevrilecek gibi değildi. Bu bayağı iyi bir terfi." diye ekledi.</span></p>

  <p class="calibre1"><span class="calibre2">"Elbette. Senin adına sevindim."</span></p>

  <p class="calibre1"><span class="calibre2">Bir süre sonra Caro, "Annem aslında Barney'den hiç hoşlanmadığını söyledi" dedi.</span></p>

  <p class="calibre1"><span class="calibre2">"Bunların hepsi Büyük Tufan'dan önceydi."</span></p>

  <p class="calibre1"><span class="calibre2">"Uçakta konuştunuz mu?"</span></p>

  <p class="calibre1"><span class="calibre2">"Sohbet ettik. Eski günlerden. Her şeyden. Senden konuştuk."</span></p>

  <p class="calibre1"><span class="calibre2">"Barney seni çok kıskanıyor aslında.”</span></p>

  <p class="calibre1"><span class="calibre2">"Bana birazcık bundan bahsetti."</span></p>

  <p class="calibre1"><span class="calibre2">"Bu konuda ciddidir. Kıskanmak yanlış bir sözcük. Yaptığın hemen hemen her şeyi takdir ettiğini söylüyor."</span></p>

  <p class="calibre1"><span class="calibre2">"Ama kendisi bir şey yapmıyor."</span></p>

  <p class="calibre1"><span class="calibre2">"Kendine göstermese de pek güveni yok." Bir şey söylemedim. "Hepsi aynı, aslında hepsinin nasıl kendi kendilerine acıyan bir avuç insan olduklarını tahmin edemezsin. Hepimiz zılgıt yiyoruz. Sekreterler. Tabii rakipler, bilirsin, o kadar seviyesizler ki eğer A, B'den yarım sütun daha fazla yer alırsa, C onun iş arkadaşlarıyla özel bir öğlen yemeği yerse ya da D'de yeni bir köşe koparsa çıldırıyorlar. El Vino'ya gitmezlerse veya her gün birbirlerini arkalarından çekiştirmezlerse deliye dönüyorlar. Aslında Bernardçoğundan daha iyi. O en azından buna gülebiliyor."</span></p>

  <p class="calibre1"><span class="calibre2">Barney yazılarını yayımlarken hep ilk özel adını kullanırdı, ama şimdi benim bunu onun yüzüne söylememi tercih edebileceği sonucunu çıkardım.</span></p>

  <p class="calibre1"><span class="calibre2">Caro, "Bunlar gülünç bir şekilde bir köye benziyor aslında. Herkes gözetliyor, dedikodu yapıyor ve herkes herkesin her şeyini biliyor" dedi.</span></p>

  <p class="calibre1"><span class="calibre2">Kendi kendime gülümsemek zorunda kaldım-, bu yeni kurulmuş otorite ve nesnellik. Geçmişte yaşantımın göz alıcı yanıyla ya da halk arasında göz alıcı olarak düşünülen şeyle Caro'nun desteğini kazanmaya çalışmamak konusunda dikkatliydim. Oxford'da her ne kadar narsist olsam da sinema dünyasına özgü olan bu iğrenç çeşitliliği hayatımdan çıkarmayı başarmıştım. Dairemdeki çalışma odamda duvarlarda kitaplarım ve hâlâ bir iki aynam vardı, ama şu en büyük yalanları söyleyen aynalardan değil, çerçeveli ödüllerle yaldızlı heykelcikler, posterlerle oyuncuların fotoğrafları olan aynalardan. Aynı şekilde Caro'yu da ünlü isimlerden uzak tutmuştum. Bunun pek de gerekli olmadığını düşünmeye başladım.</span></p>

  <p class="calibre1"><span class="calibre2">Sonra aile meselelerini, Anthony enişteyi, Jane'in ne yapacağını ve çocuklarını konuştuk. Caro geçen yaz arkamda bıraktığıma nazaran daha fazla bir kız evlada dönüşmüştü. Eve vardık ve Caro'nun arkasından valizlerimi merdivenlerden yukarı taşıdım. O sırada vahim bir şekilde uykumun kaçtığını hissediyordum, lanet zaman farkı her zamanki gibi insanın dengesini bozuyordu. Jenny beş bin güneş ışığı kilometre uzaktaki dairesinde olacaktı, belki o günkü çekimin ardından duş alıyordu, önünde hâlâ akşam vardı ya da hızla rolünü oynamış ve çoktan Mildred'la konuşmuş olabilirdi. Jenny'nin üç beş parça eşyasını kır evine taşınmak için topladığını görüyordum. California'yı aramak için büyük bir arzu duyuyordum ama bastırdım. Vazgeçiş başlamak zorundaydı.</span></p>

  <p class="calibre1"><span class="calibre2">Oturma odasında taze çiçekler, şöminenin yanında bir şişe açılmamış viski, Malvern suyu ve bir bardak vardı. Caro hayırlı evladı oynuyordu, bütün bu eve serpilmiş hoş geldin işaretlerini fark edip etmediğine emin olmak için elektrik ocağını açtı. Onu öptüm.</span></p>

  <p class="calibre1"><span class="calibre2">"Yat artık. Hak ettiğimden on kat daha iyisin."</span></p>

  <p class="calibre1"><span class="calibre2">"Kahvaltını ne zaman istersin?"</span></p>

  <p class="calibre1"><span class="calibre2">"Ne zaman evde olursun?"</span></p>

  <p class="calibre1"><span class="calibre2">"Sorun değil. Bernard resmi olarak yok. Öğlene kadar orada olsam yeter."</span></p>

  <p class="calibre1"><span class="calibre2">"Muhtemelen pek uyuyamayacağım. Sen kalkınca beni uyandır."</span></p>

  <p class="calibre1"><span class="calibre2">"Yatağını hazırladım."</span></p>

  <p class="calibre1"><span class="calibre2">"Çok yaşa! Beni getirdiğin için de. Şimdi yatağa zıpla."</span></p>

  <p class="calibre1"><span class="calibre2">Caro gitti, ben de kendime bir viski koydum, sonra odanın ıçıne bakındım. Kanepelerden birinin üzerinde yeni bir mindervardı. Odadaki diğer her şey -sabaha kadar bakmayacağım bir yığın mektup hariç, aylar önce tam olarak bırakıp gittiğim gibi görünüyordu ve bu beni hüsrana uğrattı. Caro'nun kendisine birazcık daha fazla özgürlük tanıyacağını ummuştum ama onun için "evin" her zaman Compton anlamına geldiğini biliyordum... Versailles sarayına karşılık küçük bir ev, kıyas götürmez.</span></p>

  <p class="calibre1"><span class="calibre2">Bir kere Compton'daki eve, Nell'in o malikânenin hanımı olmasından çok önce gitmiştim. Andrew yirmi birinci yaş günü için büyük bir balo vermişti ve Oxford'dan mezun bütün şık öğrenciler, (arabalar, faytonlar hatta Andrew'un Bullingdon takımından bir grup öğrenci) birinin postacı borazanı çaldığı dört atlı bir arabayla gelmişti. Üç buçuk hektarlık Compton (bugünlerde yaklaşık üç bin beş yüz hektara yaklaşmıştı), belki de diğer kır evleri kadar büyük birev değildi amayeterince etkileyiciydi: bahçeleri, yeşil alanı, sonsuz gibi görünen odaları, bütün o genişliği ve zenginliği. Benim aşina olduğum herhangi bir dünyanın çok uzağındaydı. Sanırım o zaman bile kutlamanın yapıldığı hafta sonu bir çağ aşımıydı, eski günlere sözsüz bir veda, Andrew'un babasının savaş sonrası ortaya çıkan sosyalist varlığa karşı ölümcül girişimi. Bu, kendine özgü geleneksel şatafatlı kutlamaların tam anlamıyla yapıldığı sonuncu kutlama olmalıydı; sadece balo yoktu, bir önceki gün öğleden sonra yeşil alanda kiracıların ve köylülerin kutlaması vardı. Tenis, kriket, kroket, binicilik, ekmek karneli o günlere karşılık sınırsız şampanya ve harika yiyecekler. Kırmızı üniformalı yerel bir bando, kocaman bir kayın ağacının gölgesinde gümüş çalgıları. Göndere bir pantolon çekilmişti ve Andrew hiç durmadan içki içmişti. Üniversitede Andrew'u pek tanımasa da Anthony bile kutlamadan hoşlandı; büyük ölçüde kızlar yüzünden oradaydık, tabii ki sonrasında Andrew'un onlara özel bir ilgi göstermesinden değil. Oxford'da Andrew'un cinsel yaşamı biraz esrarengizdi. Kızlarla gezerken görülürdü ve sık sık bir Mayfair genelevine gitmesiyle ünlüydü ama daha ziyade avcılık, tavşan avı ve içki içmekle özdeşleşti-rilirdi. Onun biraz tuhaf olduğundan şüpheleniyorduk. Nell'in o zamanlar Andrew'un yatakta "umutsuz” bir vaka olacağından emin olduğunu hatırlıyorum.</span></p>

  <p class="calibre1"><span class="calibre2">Evin ve eski façons de vivre'inin tamamıyla yok olduğunu, vergilerin ciddi şekilde malikâneyi küçülttüğünü, yeşil sahanın büyük ölçüde sürüldüğünü, Nell'in evi (durmadan yakındığı) İtalyan bir çift ile köyden gündelikçi bir kadının yardımıyla idare etmek zorunda kaldığını Caro'dan biliyorum. Ama nasıl ki sinsi bakışlarla terki diyar eden Andrew'u kıskanıyorsam, Caro'yu da malikânenin kalıntılarından kıskanıyordum. Bu siyasi anlamıyla böyle dünyaları istimlak etmekti, bundan kolay olamazdı. Ama bu Ezra Pound şiiri gibiydi. Felsefeyi havaya uçurup parçalara ayırabilirdiniz satırlar ve imgeler gene de aklınızdan çıkmazdı.</span></p>

  <p class="calibre1"><span class="calibre2">İçkimi yudumlayarak orada oturdum, bir kez daha her şey ve yakın geleceği düşündüğü için Nell'i suçlamak geçti aklımdan. Herhalde çok yakında Oxford'a Jane'in yanına geri dönecekti. Artık başka uzlaşmalar gerçekleşse de ikimizin barışıp barışamayacağını düşünüyordum. Teknik ve hukuki açıdan suçluysam bile, Nell'i yine de ilk sebep olarak görüyordum. Bütün boşanmaların Adem ve Havva vakasını tekrar ettiğine şüphe yok. Adem ve Havva'nın cennetten kovulduklarında ne olduğuna dair bir şey bilinmemesi gibi çocuklar kanalıyla ortada bir ceset ve bir katil olması dışında, başlangıç da bilinmiyor. Kâbil ve Habil'imiz tam bir kincilik sergilemişlerdi.</span></p>

  <p class="calibre1"><span class="calibre2">Bu olaydan sonra yaklaşık üç yıl boyunca Nell'le konuşmadım. Zaman zaman Caro'yu Londra'ya getiriyordu, bazen günübirlik Oxford'a iniyordum. Caro'yu getirdiğimde birkaç sıradan, soğuk mekânda değiş tokuş ediyorduk. Bir süre sonra ve tamamen terbiye gereği daha samimi olmaya hazırlıklıydım ama Nell değildi. Sonra bir gün Caro olmadan Londra'da benimle buluşmak istediğini içeren bir mektup yazdı. Tartışmamız gereken bir konu varmış. Nafakayla ilgili diye düşündüm. O sıralarda daha fazla nafakayı karşılayabilirdim ama bir mücadeleye girişmeden de bu parayı vermeyecektim. Nell yoksul değildi ve bunu bildiğimi de biliyordu. Öğle yemeğinde buluştuk. Ama Neli daha çok para tırtıklamak için gelmemişti. Andrew'la evlenecekti.</span></p>

  <p class="calibre1"><span class="calibre2">İlk tepkim kuşkuyla Andrew'un adını tekrar etmek oldu. Ayrıldığımız sıralarda babasının ölüm haberini okumuştum ve Andrew'un mirasa konduğunu fark etmiştim ama yine de ortak geçmişimizdeki sözde alçak gönüllü genç ayyaşı görüyordum. Sözcükleri uzatarak konuşmasının çe-kilmezliği, yapmacık tavrı, Regency hovardasıyla Tony Lumpkin karışımı. .. Kısacası bizler Andrew'a olanlar hakkında hiçbir şey söylemeyerek en azından onu hor görür gibi yapıyorduk. Andrew'un tek üstünlüğü sahip olduğu edepsizlikti, bu yüzden insanlar ona katlanmışlardı. Habere duyduğum bu içgüdüsel tepki yüzünden Nell beni affetmeyip Andrew'la altı ay kadar önce Oxford'da tesadüfen karşılaşmaları dışında nasıl tanıştıkları hakkında çok az şey söyleyerek beni cezalandırmıştı. Andrew, Nell'e sırılsıklam âşık "oluvermişti" "akıl almaz gibi görünse de." Nell'in Andrew'a sırılsıklam âşık olduğunu söylememesi dikkatimi çekti. Nell'in martavalı, görünüşe bakılırsa Andrew'a tapan Caroline'ı düşünmek zorunda olmasıyla ilgiliydi. Compton'da kalmışlardı.</span></p>

  <p class="calibre1"><span class="calibre2">İhtimal dışı olsa da gerçeği kabul etmek zorundaydım; ama Nell'in bana bunun neden yüz yüze söylemek zorunda olduğunu anlayamamıştım. Nell, Caro'nun benim kızım olduğu ve "az" da olsa onun geleceğiyle ilgilenmem gerektiği konusunda kısa bir konuşma yaptı. Tartışılacak yeni parasal düzenlemeler vardı. Böbürlenişten müzakereye doğru nasıl ani bir sıçrama olmuştu anlayamamıştım. Nell'in kısmen çok sinirleneceğimi ya da onu durdurmaya kalkışmayacağımı umduğundan şüpheleniyordum ya da o anda Anthony ve Jane, onlarla bütün temasımı kestirseler bile, yine de tereddüt ediyorlardı ve Nell'in bunu yapması gerektiğini savunan da Anthony ile Jane olabilirdi. Nell'in uzlaşma türünden bir şeyin peşinde olmadığına eminim bu daha ziyade Nell'i ne hallere düşürmüş olduğumun bana gösterilmesi gerekiyormuş gibiydi... bu komikti. Andrew varlıklıydı, güzel birevi vardı,</span> <span class="calibre3">o</span> <span class="calibre2">küçük bir barondu,-ve onun Nell'e âşık olduğuna dahi inanabilirdim zira Andrew kendi dünyasına uygın pek çok genç taşralı kızla özgürce gönül eğlendirmiş olmalıydı. Belki Nell neden geldiğini aslında bilmiyordur. Sinirleri çok gergindi, hayatının ilk ergin bağımsız kararını alıyordu ve benim daha sevecen davranmam gerekirdi.</span></p>

  <p class="calibre1"><span class="calibre2">Böylece Nell tam zamanında Leydi Randall oldu. O zamandan beri sadece üç ya da dört kere bile görüşmedik. Biri hariç bütün görüşmelerimizde Caro da orada bulunuyordu ve en iyi tavrımızı takınıyorduk. Bir sonraki sefer Andrew da gelmişti. En yakın zamanda gerçekleşen buluşma buydu, artık okuldan ayrılmak zorunda kalan Caro'nun geleceğini tartışma içindi. Buluşma bir hayli komikti çünkü sert bir girişten sonra (biz iki adam, birbirimizi Oxford'dan beri görmemiştik) Andrew ile ben çok farklı yaşam tarzlarımız ve siyasi inançlarımız yüzünden dikilen engeller dışında, ikimizin de makul düzeyde eğlenceli ve ilginç adamlar olduğumuza karar vermiştik. Andrew olgunlaşmış ve epey sakinleşmişti. Benim eski köylü kişiliğim Andrew'daki kurnaz toprak ağalığından hoşlanıyordu, içimdeki ahlaksızlık aşkının hâlâ tam olarak ölmememesin-den dolayı kendi açımdan şov dünyasının dedikodularını Andrew'a anlatınca belli ki o da bundan hoşlanmaya başladı. Oxford'daki eski günlerden bahsettik. Akşam ilerleyip de ve Andrew'la ben tatlı tatlı sarhoş oldukça Neli git gide suskunlaşıyordu. Andrew'un beni Compton'da misafir etmekten mutluluk duyacağını biliyordum; ve böylesi bir davranış Nell'in cesedini çiğnemeden gerçekleşemezdi. Nihayet at arabasından inip onlarla vedalaşırken Nell'in onun karısı olduğuna artık çok memnundum.</span></p>

  <p class="calibre1"><span class="calibre2">Köprünün altından çok sular akmıştı,- dairede viski içerek öylece otururken düşüncelerim yeniden Jenny'ye kaydı. Daha basit, daha az hapsolmuş şu anın hatırlatıcısı olarak Jenny'nin sesini duymak istedim. Belki Nell haklıydı, göçebelikten yanlış seçimden kaynaklanan sürekli bir karamsarlık havası taşıyordu. Telefona bakıyordum, uzanıp alabileceğim kadar yakındaydı. Sonra birden zamanın şu anki gerçekliği tekrar kapıda dikiliyor: Üzerinde uzun sabahlığıyla Caro. Hemen bir sorun olduğunu anlamıştım. En azından sözümona yirmi dakika önce yatmış olması gerekiyordu, şimdi ise hem asi hem de azarlayan çocuk havasına bürünmüştü.</span></p>

  <p class="calibre1"><span class="calibre2">"Uyuyamıyorum."</span></p>

  <p class="calibre1"><span class="calibre2">"Birviski iç o halde."</span></p>

  <p class="calibre1"><span class="calibre2">Caro başını iki yana salladı ama odaya geldi. Pencerelerden birinin önüne gitti, perdeler çekilmemişti, dışarı baktı.</span></p>

  <p class="calibre1"><span class="calibre2">Ben, "Caro?" dedim.</span></p>

  <p class="calibre1"><span class="calibre2">Üç ya da dört saniye bir şey söylemedi.</span></p>

  <p class="calibre1"><span class="calibre2">"Bernard'la ilişkim var, baba." Camdan aşağı sokağa doğru baktı. ”Çok üzgünüm. Daha önce nasıl söyleyeceğimi bilemedim."</span></p>

  <p class="calibre1"><span class="calibre2">Çok şaşırdım ama bir an bile bu duruma inanamazlık yaşamadım ve bunu kendim çözememiş olduğum için en azından kendimi aptal gibi hissettim. İkisi de gözümü boyasalar da aslında yeterince ipucuvardı.</span></p>

  <p class="calibre1"><span class="calibre2">Caro, "Lütfen bir şey söyle" diye mırıldandı.</span></p>

  <p class="calibre1"><span class="calibre2">"Bu nasıl oldu Tanrı aşkına?"</span></p>

  <p class="calibre1"><span class="calibre2">Caro, nasıl olabilir ki gibi bir ifadeyle omuz silkti, yine de arkasını döndü. Caro'nun onda ne bulduğunu sormak istedim. Barney yaşını kesinlikle gösteriyordu, hatta kendimi gözaltlarım onunki kadar torba torba ve kırmızı çizgili olmadığı, karta kaçmış görünmediğim için kutlamıştım...</span></p>

  <p class="calibre1"><span class="calibre2">"İngiltere'ye seninle geldiğini bilmiyordum. Son kez konuştuğumuzda iki gün daha kalacağını söylemişti. Karısını görünce, kaçıp gitmek istedim. Ama beni önce o gördü."</span></p>

  <p class="calibre1"><span class="calibre2">"O da bilmiyor mu?<sup class="calibre6">1</sup></span></p>

  <p class="calibre1"><span class="calibre2">Caro başını iki yana salladı. "Sanırım şüpheleniyor. Evlilikleri yıllardır boş."</span></p>

  <p class="calibre1"><span class="calibre2">"Ona âşık mısın?"</span></p>

  <p class="calibre1"><span class="calibre2">"Ona acıyorum. Bilmiyorum."</span></p>

  <p class="calibre1"><span class="calibre2">"Bu yüzden mi mektup yazmadın?"</span></p>

  <p class="calibre1"><span class="calibre2">Caro başını evet anlamında salladı ve bir an onun ağlayacağını sandım. Gidip bir bardak daha getirdi, bardağa biraz viski döküp, geldiği yere geri döndü.</span></p>

  <p class="calibre1"><span class="calibre2">"Gelip otursana."</span></p>

  <p class="calibre1"><span class="calibre2">Onu kanepeye kadar götürmeme izin verdi ve yanıma oturdu.</span></p>

  <p class="calibre1"><span class="calibre2">"Annen biliyor mu?"</span></p>

  <p class="calibre1"><span class="calibre2">"Hayır, ben... ben ona söylememeni yeğlerim. Şimdilik."</span></p>

  <p class="calibre1"><span class="calibre2">İkimiz de ellerimizdeki bardaklara baktık.</span></p>

  <p class="calibre1"><span class="calibre2">"Neden bana söylüyorsun?"</span></p>

  <p class="calibre1"><span class="calibre2">"Çünkü hayatımın çoğunu doğruyu söylemeyerek geçirdim. Çünkü..." ama Caro yine omuz silkti.</span></p>

  <p class="calibre1"><span class="calibre2">"Bu konuda çok mutsuz görünüyorsun.”</span></p>

  <p class="calibre1"><span class="calibre2">"Sadece bunu sana yükleme konusunda öyle."</span></p>

  <p class="calibre1"><span class="calibre2">"Yani?"    '</span></p>

  <p class="calibre1"><span class="calibre2">"Bernard'ın karısıyla bu şekilde karşılaşmak " Caro daha alçak bir sesle, "Bernard'ın bana söylemeden geri dönmesi" diye ekledi.</span></p>

  <p class="calibre1"><span class="calibre2">"Sen bunun Barney'nin ilk sadakatsizliği olduğunu mu sanıyorsun?" "Ben de pek masum değilim.<sup class="calibre6">11</sup></span></p>

  <p class="calibre1"><span class="calibre2">"O halde sonucu biliyorsun. Onun Margaret'ı terk etmeyeceğini biliyorsun" diye ekledim. "Sebebini Tanrı bilir." Caro bir şey demedi. "Bu yüzden mi Richard'ı bıraktın?"</span></p>

  <p class="calibre1"><span class="calibre2">Caro başını hayır anlamında salladı. "Onun üzerinden aylar geçti.” "Ama bu yüzden mi onun sekreterisin?"</span></p>

  <p class="calibre1"><span class="calibre2">"İşimde oldukça iyiyim ne kadar inanılmaz görünse de." Caro bana göz attı. ”Bu neden bu kadar tuhaf geldi?”</span></p>

  <p class="calibre1"><span class="calibre2">"Çünkü bir keresinde annen beni aynı bunun gibi haksız yere kü-çümsemişti. Başka bir bağlamda ama."</span></p>

  <p class="calibre1"><span class="calibre2">"Üzgünüm."</span></p>

  <p class="calibre1"><span class="calibre2">"Canım, beni endişelendiren senin steno yazma yeteneğin değil.” "Senin küçümsediğin biri olması yani."</span></p>

  <p class="calibre1"><span class="calibre2">Caro başını eğmiş halıya bakıyordu. Düz bir sesle, "Onu kişisel olarak küçümsemiyorum, Caro. Ya da şu dünyadaki başka herhangi birinden daha fazla küçümsemiyorum” dedim.</span></p>

  <p class="calibre1"><span class="calibre2">''Bu bana adım atmamı tavsiye ettiğin dünya "</span></p>

  <p class="calibre1"><span class="calibre2">"Suçluyum. Ama senin bunu göreceğini umuyordum.”</span></p>

  <p class="calibre1"><span class="calibre2">"Bernard'ın yaptığı gibi. Senin fark etmiş gibi göründüğünden daha fazla<sup class="calibre6">11</sup></span></p>

  <p class="calibre1"><span class="calibre2">"Bununla yaşamaya devam mı ediyor?"</span></p>

  <p class="calibre1"><span class="calibre2">"O başkaları kadar şanslı değil. Her şey biryana bakması gereken bir karısı ve çocukları var"</span></p>

  <p class="calibre1"><span class="calibre2">"Pekâlâ. Yeterince adil." Caro inatla yere bakmaya devam ediyordu, hala yarışıyor ama bu sefer bundan sonra hangi engelin geleceğini unutmuş bir jokey gibi. "Bana onun nesinden hoşlandığını söyle."</span></p>

  <p class="calibre1"><span class="calibre2">"Çünkü üzgün ve nazik. Kendi halinde ve minnettar."</span></p>

  <p class="calibre1"><span class="calibre2">"Öyle de olmak zorunda zaten."</span></p>

  <p class="calibre1"><span class="calibre2">Caro bir an sustu. "Ayrıca onunla konuşabiliyorum."</span></p>

  <p class="calibre1"><span class="calibre2">"Bu bir suçlama mı?" Başını iki yana salladı ama pek ikna edici değildi. "Hadi. Söylesene."</span></p>

  <p class="calibre1"><span class="calibre2">"Onunla ciddi ciddi konuşuyoruz."</span></p>

  <p class="calibre1"><span class="calibre2">"Ne hakkında?"</span></p>

  <p class="calibre1"><span class="calibre2">"Seninle konuşamadığımız her şey ya da annen hakkında."</span></p>

  <p class="calibre1"><span class="calibre2">"Mesela?"</span></p>

  <p class="calibre1"><span class="calibre2">"Kimsenin ikinizi birden bütün hatalarımızla sevebileceğini anlayabilecek gibi görünmüyorsun." Ben yanıtlayamadan Caro lafına devam etti: "Annemin şirret bir kadın olabileceğini biliyorum, senin annemin düşündüğünün en azından yarısı kadar bencil bir alçak olabileceğini biliyorum. Sadece ikiniz de değil. Bütün aile. Biz pek çok şeyi yasaklayıp ve gizlemişiz gibi görünüyor."</span></p>

  <p class="calibre1"><span class="calibre2">"Ne olduğunu biliyorsun."</span></p>

  <p class="calibre1"><span class="calibre2">"Geçmişle ilgisi yok bunun. İkiniz hakkında da hissettiğim şey bu.</span> <span class="calibre3">Şimdi."</span></p>

  <p class="calibre1"><span class="calibre2">"Peki, Barney dinliyor mu?" Caro başını salladı. "Barney ne kadar ciddi?" Bir şey söylemedi ve tatlı sözlerle Caro'nun gönlünü yapmak zorunda kaldım. "Şayet bu soru sana çok eski moda gelmeyecekse "</span></p>

  <p class="calibre1"><span class="calibre2">"Karısına... karşı suçluluk duyuyor."</span></p>

  <p class="calibre1"><span class="calibre2">Bundan kuşkulanıp böyle bir suçluluğun ya da edebin Caro'nun ses tonunun tarafsız kalamayacağı kadar çekici ve uygun bir manevra olduğundan şüphelendim.</span></p>

  <p class="calibre1"><span class="calibre2">"Peki, ya günün birinde karısına karşı suçluluk duymaktan vazgeçerse?"</span></p>

  <p class="calibre1"><span class="calibre2">"Ben aklımı kaçırmadım. Bu öyle değil."</span></p>

  <p class="calibre1"><span class="calibre2">Sessizlik oldu. İçkimden içtim, Caro bardağına dokunmamıştı bile.</span></p>

  <p class="calibre1"><span class="calibre2">"Bana bunun için mi telefon etmesi gerekiyordu?"</span></p>

  <p class="calibre1"><span class="calibre2">"Bu konuyu tartıştık. Nasıl davranacağını biliyordu'<sup class="calibre6">1</sup></span></p>

  <p class="calibre1"><span class="calibre2">"Sen biliyor muydun?"</span></p>

  <p class="calibre1"><span class="calibre2">"Başlangıçta hayır."</span></p>

  <p class="calibre1"><span class="calibre2">"Ve sana söyleyecek lafım olamaz, değil mi?”</span></p>

  <p class="calibre1"><span class="calibre2">"O konuyla hiç ilgisi yok."</span></p>

  <p class="calibre1"><span class="calibre2">"Emin misin?''</span></p>

  <p class="calibre1"><span class="calibre2">"Baba, hâlâ oldukça çekici bir adam olman beni utandırmıyor. Senden Andrew olmayacağını biliyorum."</span></p>

  <p class="calibre1"><span class="calibre2">"Ne demek bu?"</span></p>

  <p class="calibre1"><span class="calibre2">"Senin o dünyayı da hor gördüğünü biliyorum. Ama Andrew senin hiç olamayacağın kadar iyi bir baba " Caro, "Belki sadece hep destek verdiği ve annemi idare edebildiği içindin" diye ekledi.</span></p>

  <p class="calibre1"><span class="calibre2">Sustum.</span></p>

  <p class="calibre1"><span class="calibre2">"Her şeyi hor gördüğümü düşünüyor gibisin, Caro."</span></p>

  <p class="calibre1"><span class="calibre2">"Herkesin senin gibi düşünüp hissetmesini bekliyorsun. Caro, "Seni suçlamıyorum, muhtemelen Fleet Caddesi konusunda haklısın ama..." diye ekleyip, tekrar başını iki yana salladı.</span></p>

  <p class="calibre1"><span class="calibre2">Caro'nun benim kariyerimi mi, yoksa tabiatımı mı suçladığını bilmiyordum; bu yeni bir suçlama değildi ama daha önce hiç bu kadar aleni şekilde söylenmemişti. Tek tesellim bununla Caro'nun kendisinin de belli bir kuşkusunu gizlemesiydi.</span></p>

  <p class="calibre1"><span class="calibre2">"En azından evlendiğinde birden fazla çocuk yapacağına dair bana söz verir misin?''</span></p>

  <p class="calibre1"><span class="calibre2">Caro gözlerimi inceledi. "Bunu niye istiyorsun?"</span></p>

  <p class="calibre1"><span class="calibre2">"Çünkü tek çocuklar genelde fena halde içlerine kapanık oluyorlar. Aynı zamanda başka kimsenin onlara ihtiyacı olabileceğini de düşünemiyorlar. Bu, onların başkaları için ayıracak zamanlar</span>ı<span class="calibre2">nın olmamasıyla açıklanacak kadar basit değil."</span></p>

  <p class="calibre1"><span class="calibre2">"Sadece işini kastettim." Hafifçe kederli kederli gülümsemeye çalıştı. “Her neyse, artık seninle pazarlık yapılamayacak kadar geç oldu."</span></p>

  <p class="calibre1"><span class="calibre2">"En azından bir şey üzerinde anlaştık."</span></p>

  <p class="calibre1"><span class="calibre2">Bana bardağını uzattı. "Bunu istemiyorum." İçindekileri kendi bardağıma döktüm, o da ayağa kalkıp şöminenin yanına gitti, sırtı bana dönüktü.</span></p>

  <p class="calibre1"><span class="calibre2">"Barney'e sana kendisi söylemediği için kızgın mısın?"</span></p>

  <p class="calibre1"><span class="calibre2">"Bunun zorluğunu anlayabiliyorum. Sadece kendisini zavallı bir beceriksiz olarak satmaya çalışmamasını dilerdim. Kiminle dalga geçmeye çalıştığını bilmiyorum."</span></p>

  <p class="calibre1"><span class="calibre2">"Senin öyle yaptığını düşünmüştüm. Sen hep..." derken cümlesini yarıda kesti.</span></p>

  <p class="calibre1"><span class="calibre2">"Devam et. Gerçekleri söyleme zamanı."</span></p>

  <p class="calibre1"><span class="calibre2">"Sen kendi profesyonel yaşamını tam olarak olduğundan daha fazla methetmiyorsun."</span></p>

  <p class="calibre1"><span class="calibre2">"Sinema dünyasında eleştirmeden hayran olması için eğitilen çok fazla çocuk gördüğüm için<sup class="calibre6">11</sup></span></p>

  <p class="calibre1"><span class="calibre2">"Beni ne kadar çok kandırdığını daha yeni fark ettim. İşyerindeki pek çok kişi senin kızın olduğum için çok şanslı olduğumu düşünüyor."</span></p>

  <p class="calibre1"><span class="calibre2">"Bu, kesilen gazete kupürlerinden hayata bakış."</span></p>

  <p class="calibre1"><span class="calibre2">Caro bir an sustu. "Bernard kendini acındırdığında daha ikna edici. İnsanlar sürekli ona saldırıyor. Oysa kimse sana saldırmıyor."</span></p>

  <p class="calibre1"><span class="calibre2">"Tatlım, bütün bunlar benim haklı olduğumu gösteriyor. Orta yaşlı erkekler olgun ve bilgili ve göıinebilirler. Ama sen ve Jenny yaşında kız arkadaş edindikleri zaman öyle olmazlar. İçten içe onlaryine de hüsrana uğramış yetişkinlerdir. Ödleri patlar. Panik içindedirler."</span></p>

  <p class="calibre1"><span class="calibre2">"Sen niye panik içindesin?"</span></p>

  <p class="calibre1"><span class="calibre2">Bunu tuhaf bir mahcubiyet ve saldırganlık arası bir karışımla söyledi. Ancak bu sözler bana dokundu, ikimiz arasındaki boşluğu tam olarak açıklıyordu. Aynı şeyi söylemeden önce Jenny'nin sabırsızlığını düşünüyordum. Aralarında üç yaş kadar fark olduğu kabul edilse bile Jenny çok daha akıllı ve daha bağımsız bir kızdı ama babalarla kızlarını enseste neyin sürükleyebileceğini; anlaşılması zor bir karmaşıklık yerine, söylenmeyenlerin söylenenle arındırılması gerektiğini sezdim biraz.</span></p>

  <p class="calibre1"><span class="calibre2">"Bu, üzerinde başka bir gün konuşacağımız bir şey ya da başka bir gece." Caro'nun baştan savuluyor gibi hissettiğini yüzünden anlayabiliyordum. "Caro, Jenny çok deneyimli. Kendine bir tür zırh edinmiş? Alışık. Senin incinmeni istemiyorum. Hepsi bu."</span></p>

  <p class="calibre1"><span class="calibre2">Bir açmaza düşmüş gibi görünüyorduk. Caro'nun Freud, hatta klasik tragedya hakkında en ufak bir bilgisi yoktu. Caro'nun kültürel dünyası ve İngilizlerin televizyona dar sınırlar içindeki düşkünlüklerini göz önüne aldığımda, Barney'nin Caro için daha dünyevi bir cazibesi olduğunu tahmin edebiliyordum. Barney kendi çapında, aile bir isim yapmıştı ve kitlelere karşı kamera karşısında liberal entelektüel bir görünüş takınıyordu, Caro'ya baş başayken takındığı Pagliacci rolünün yeterince ikna edici olabileceğini tahmin edebiliyordum. Böyle bir masuma ki belki de bilgi ve yeteneğini aşan biri kadar, bir koruyucu isteyen birine karşı hem romantik çekiciliğe sahipmiş hem de savunmasızmış gibi görünmek çocuk oyuncağı olabilirdi. Şayet ben de Barney'den daha temizsem bu, hıçkıra hıçkıra ağlamaları arttığında Jenny'nin buna zorlayacak doğuştan gelen şüpheciliğiyle çözüm yolları olması yüzündendi.</span></p>

  <p class="calibre1"><span class="calibre2">"Ona benimle konuştuğunu söyleyecek misin?"</span></p>

  <p class="calibre1"><span class="calibre2">"Söylemek zorunda kalacağım, değil mi?"</span></p>

  <p class="calibre1"><span class="calibre2">Böylece sessizlik uzadı. Sessiz kaldığım süre dayanılmaz sorularla boğuşarak geçti: Barney'nin yatakta nasıl olduğu, Caro'nun onu buraya getirip getirmediği, bunu kaç kişinin bildiği... Caro bunu fiziksel olarak başaracak kadar güzeldi ama bu binada onun gibi gizel ve en azından Barney gibi adamlar için yatak dışında rahatlıkla cazibe yaratacak üstünlükte bir düzine kız olmalıydı. Gittikçe sinirlendiğimi hissediyordum, neredeyse açıp telefonu Barney'e ağzıma geleni söyleyecek kadar... Sonunda ayağa kalkıp tekrar viski almaya gittim. Caro'ya sarılmak istedim ama bu bana yanlış ve aldatıcı geldi.</span></p>

  <p class="calibre1"><span class="calibre2">"Bunu neden bana söyledin, Caro?" Başını eğip şömineye baktı ve hiçbir şey söylemedi. "Bu sırrı açığa vurmayabilirdin."</span></p>

  <p class="calibre1"><span class="calibre2">"Senin de canını sıkmayabilirdim, değil mi?"</span></p>

  <p class="calibre1"><span class="calibre2">"Bu iğrenç bir söz"</span></p>

  <p class="calibre1"><span class="calibre2">"Affedersin."</span></p>

  <p class="calibre1"><span class="calibre2">"Söyle o zaman." Caro hâlâ susuyordu. "Benim bu konuda bir şeyler yapmamı ister misin?"</span></p>

  <p class="calibre1"><span class="calibre2">"Beni anlaman yeter sanırım."</span></p>

  <p class="calibre1"><span class="calibre2">"Peki, senin iyiliğin için etmemi?"</span></p>

  <p class="calibre1"><span class="calibre2">Caro arkasını döndü.</span></p>

  <p class="calibre1"><span class="calibre2">"Jenny McNeil neden sana âşık oldu?"</span></p>

  <p class="calibre1"><span class="calibre2">O an barut fıçısının zorlandığını hissettim.</span></p>

  <p class="calibre1"><span class="calibre2">"Aşk bir sözcüğe düşürülemez pek"</span></p>

  <p class="calibre1"><span class="calibre2">"Sen hangi sözcüğü kullanıyorsan artık."</span></p>

  <p class="calibre1"><span class="calibre2">"Sen de bana karşı kullanasın diye mi?" Bu çok sertti ve hızla devam ettim: "Jenny orada biraz hayatın dışına sürülmüştü sadece. Kendini yalnız hissediyordu ve daha genç erkeklerle de pek deneyimi yoktu. Hepsi Richard'a benzemeyen erkeklerle yani" dedim.</span></p>

  <p class="calibre1"><span class="calibre2">"Bunun farkındayım."</span></p>

  <p class="calibre1"><span class="calibre2">"Ben kızgın değilim, Caro sen mutlu olduğun sürece."</span></p>

  <p class="calibre1"><span class="calibre2">"Bu güne kadar mutluydum."</span></p>

  <p class="calibre1"><span class="calibre2">"Bunu atlatacağım. Bana biraz süre vermen lazım."</span></p>

  <p class="calibre1"><span class="calibre2">Caro başını salladı, sonra dönüp bir sandalyenin kolçağına oturdu.</span></p>

  <p class="calibre1"><span class="calibre2">"Sana başka bir şeyi daha söylesem iyi olacak."</span></p>

  <p class="calibre1"><span class="calibre2">"Neyi?"</span></p>

  <p class="calibre1"><span class="calibre2">"Bugün öğleden sonrayı apartman dairelerine bakarak geçirdim. Sanırım mali gücümün yeteceği bir daire buldum."</span></p>

  <p class="calibre1"><span class="calibre2">O an Caro'ya kızmak istedim. Gerçekten ne hissettiğini asla göstermeyen veya söylemeyen Amerikalı bir Yahudi ya da içi işçi sınıfından bir baba, şu korkunç İngiliz orta sınıf tuzağına düşmüş hissettirmeyecek başka herhangi biri olmayı çok isterdim. Bana son süratle çarpılacağını ya da hiç çarpılmayacağım net şekilde görüyordum.</span></p>

  <p class="calibre1"><span class="calibre2">"En kısa sürede Thorncombe'a gideceğim."</span></p>

  <p class="calibre1"><span class="calibre2">"Ben gitsem daha iyi."</span></p>

  <p class="calibre1"><span class="calibre2">"Ev nerede?"</span></p>

  <p class="calibre1"><span class="calibre2">"Parliament Hill yakınlarında. Aslında Kentish Town'da."</span></p>

  <p class="calibre1"><span class="calibre2">"Orası çok pis değil mi?"</span></p>

  <p class="calibre1"><span class="calibre2">"Hayır, oldukça hoş bir ev."</span></p>

  <p class="calibre1"><span class="calibre2">"Bırakta ben..."</span></p>

  <p class="calibre1"><span class="calibre2">"Burada yaşarken çok para biriktirdim."</span></p>

  <p class="calibre1"><span class="calibre2">Bu konuda biraz tartıştık ama Caro son derece kararlıydı. Kentish Town'ın kısmen sembolik olduğunu, sadece babasını reddetmek için olmadığını fark etmiştim. Ayrıca oranın Muswell Hill yolunda olduğunu hatırlıyordum. Bu yer birkaç hafta içinde boşalacak gibi görünüyordu. Daire mobilyalıydı ama Caro benden bir masayla birlikte bir iki şeyi "ödünç" almak istiyordu. Belki de bana hâlâ ihtiyaç duyulduğumu hissettirmek için son defa küçük bir şans vermek istedi. Sonra sessizlik oldu, söylenecek hem çok az hem de çok fazla şey vardı. Caro ayağa kalkıp son engelden atlayarak; gelip önümde dikildi, sakar bir şekilde öne doğru eğildi ve beni yanağımdan öptü. Ona birkaç dakika sarılmama izin verdi. Sonra dönüp odadan çıktı.</span></p>

  <p class="calibre1"><span class="calibre2">Stopl<a id="footnote1"></a><sup class="calibre6"><a href="#bookmark1">1</a></sup></span></p>

  <p class="calibre1"><a id="bookmark1"></a><a href="#footnote1">1</a></p>

  <p class="calibre1"><span class="calibre2">Çekimi durdurmak için kullanılır. “Kes" (y.h.n.)</span></p>
</body>
</html>
