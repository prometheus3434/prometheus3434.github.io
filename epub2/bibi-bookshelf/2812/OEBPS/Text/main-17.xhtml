<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1"><span class="calibre2">DÜNYANIN ÖTEKİ UCU</span></p>

  <p class="calibre1"></p>

  <p class="calibre1">İnancı olmayan bir rahip ya da aslında bir manastır bile daha iyi bİr uyku uyurdu; resepsiyon Dan'i telefonla uyandırdığında geziye çıkmaları için müsaitti. Mavi bir pencere ve gün ışığı, Akdeniz kışının bahar gibi havası. Sekizi biraz geçe kuzeye doğru şehir dışına çıkıyorlardı, beklenmedik bir rahatlıkla. Yepyeni bir Chevrolet, rahat tavırlı genç bir şoför. Şoförün kestane rengi saçları vardı, hiç Akdeniz ülkesine has bir yüzü yoktu. Maruni Hıristiyandı, İngilizce'yi duraksayarak olmasa da dilbilgisi ve sözcük eksikliği yüzünden dili sürçerek konuşuyordu. Ama çok geçmeden dininin, içinde oturduğu makine olduğu ortaya çıktı. Arabayı, kendisi de pek sabırlı bir sürücü olmayan Dan'in bile, birkaç kez nefesini tutmak zorunda kaldığı bir süratle kullanıyordu. Ama delikanlı ilk görüşte riskli sollama girişimlerinden birkaçının olağan bir soğukkanlılıkla üstesinden geldi. Arabasını nasıl idare edeceğini bildiği çok belliydi ve bir süre sonra Dan'le Jane, onun, önündeki</p>

  <p class="calibre1">herhangi bir şey tarafından bekletilmekten nefret ettiğini daha iyi anladılar. Gevezeliğinin ve Dan'le Jane'i merak etmesinin de buna faydası oldu, yeni manzaraların da tabii.</p>

  <p class="calibre1">Ülkenin kuzeyindeki Trablus'a giden sahil şeridindeydiler. Millerce sahil boyu, Fransa'nın güneyi, California'nın bazı kesimleri gibi yerler, kontrolsüz gelişme yüzünden mahvedilmişti. Ama deniz koyu, vahşi mavi renkteydi, sağ taraflarına düşen karada ise Lübnan'ın omurgasını oluşturan, karla kaplı sıra dağlar uzanıyordu. Biblos'u geçince taşranın yabanıllığı artıyordu. Yol, aşınıp dağılmış iri kaya parçalarının olduğu yamaçların altından gidiyordu; aşağıda, berrak suyun üzerinde, göz kamaştıran beyazlıkta dikdörtgen tuzla tabakaları uzanıyordu.</p>

  <p class="calibre1">Bir süre sonra, daha yavaş yolculuk etmek zorunda kaldılar çünkü yol daralmıştı ve sollama yapılabilecek çok az yer vardı. Sonunda kestane rengi saçlı şoför elini yavaşça direksiyon simidine vurmaya başladı. Bütün bunlar hükümetin hatasıydı, turizmden bahsediyorlardı ama doğu dürüst yollar yapmıyorlardı. Şoförün Almanya'da Volkswagen'de çalışan bir ağabeyi varmış, tatilde onun yanında kalmış, adamakıllı yolların nasıl olduğunu biliyormuş. Dan'le Jane, delikanlının dikiz aynasından onları görebileceği riskine girip en azından buna karşı birleşerek bir iki kez şöyle bir bakıştılar. Suriye'deki yollarda, "herkesin çılgın, çılgın insanların olduğu biryere" gidiyor oldukları konusunda da ikaz edilmişlerdi. İnsanlar esasen çılgındılar, öyle görünüyordu çünkü Baas rejimi altında hiç paraları yoktu. Labib arabayla müşterileri oraya götürmekten hoşlanıyordu. "Oradan dönünce çok mutlu oluyorum." Arkasını dönüp yaptığı şakadan hoşnut halde onlara sırıttı. Dan cevabı onun vermesini beklercesine başını hafifçe yana eğerek Jane'e baktı, o da temkinli bir şekilde gılümsedi. Kibarca bir fikir ortaya attı: Belki de sıradan insanlara daha iyi bakılıyordur artık. İtiraz ederek kalkan bir el arka tarafa doğru el salladı.</p>

  <p class="calibre1">"Aptal insanlar. Göreceksiniz. Para nedir bilmiyorlar."</p>

  <p class="calibre1">Dan'le Jane bu Nazi komando örgüt üyesi olduğu belli olan adamı hükümetin sanayi ve ticaret işlerine müdahale etmemesi prensibindeki kapitalizme döndürmeye ikna etmekten vazgeçtiler. Labib radyoyu açtı, bir halk şarkısının sesi arabanın içine yayıldı. Boş zamanlarında "Amerikan müziği" dinliyormuş. Dan'le Jane, Labib'in kanalı önceki frekansa çevirmesini istediler. Bir kadın sesi, inişli çıkışlı, sırasıyla iç çeken ve bitkinlik veren, yankılanan bir ahenk eşliğinde. Kadın meşhurmuş, adını duymuşlardı.</p>

  <p class="calibre1">"Ortadoğu'da her erkek onu karısı gibi sever. İsrailli erkekler bile"</p>

  <p class="calibre1">Dan'le Jane ihtiyaten Labib'e gerek olmadıkça yanıt vermiyorlardı. Labib görüşlerini açtığı için mutluydu. Kendisi Arap yanlısı olsa da, israillilere istemeyerek hayranlık duyuyormuş gibi görünüyordu ve Filistinli mültecilere karşı çok az şefkat besliyordu. Onlar aptal insanlardı, tembel insanlardı Suriyeliler gibi.</p>

  <p class="calibre1">"Param da yok, işim de yok, öyleyse sizden daha iyi bir adamım."</p>

  <p class="calibre1">Yine zayıf bilekli elini omzunun üzerinden arkaya, onlara doğru salladı gözlerini yoldan ayırmadan. Bu, Dan'le Jane'in çok aşina olacakları bir hareketti. Şunu demek istiyordu sanki: Bir adamı para kazanmaktan alıkoyacak pek çok şeye izin vermek, insan türünün yaptığı en büyük aptallık. Labib tuhaftı, hem kaba hem samimi hem de nihayetinde oldukça hoştu.</p>

  <p class="calibre1">Trablus'tan geçtiler, sonra iç kesime saptılar. Haşin yüksek araziler ve bulut kümeleri önlerinde yükselmeye başladı. Güneş batarken sınıra vardılar. Dan pasaportlarını ve bir miktar para uzattı, Labib gümrük ofisinin içinde gözden kayboldu. On dakika sonra üniformalı iki adamla yeniden göründü, adamlar gelip Dan'le Jane'e baktılar. Bir tür tartışma yaşanıyordu. Askerlerin gözlerinde bir husumet, bir kayıtsızlık vardı, bu durumu insanı ürpertiyordu. Kıdemli asker sonunda tükürür gibi bir sözcük söyleyip başka tarafa yöneldi. Bunun, Labib arabaya tekrar bindiğinde açıkladığına göre onlarla bir ilgisi yoktu, bir ay önce yaptığı başka bir gezide önemsiz bir kuralı ihlal etmiş olması yüzündendi. Labib birkaç mil boyunca bu konuda duyduğu kızgınlık yüzünden hırslandı, bir Kafka romanının ortasına inmiş bir masum gibiydi. Askerlerin sadece eski "güzel" günlerde olduğu gibi rüşvet almayı özlediklerini, istemeye korktukları için duydukları hüsranın hırsını ondan aldıklarını iddia etti.</p>

  <p class="calibre1">Bu arada, kalın bir bulutun altında yukarı tırmanıyorlardı. Doğa kasvetli derecede korkunç bir hal aldı. Yirmi mil içinde yirminci enleme sıçramış gibi görünüyorlardı: iskoçya'ya ya da iskandinavya'ya. Issız vadilerin içinde izinsiz yerleşimin olduğu bir iki virane köy vardı. inceden bir çisenti başladı. Gri bulut onlar yollarına devam ettikçe daha aşağı iniyordu. Havai Labib aynı şekilde gittikçe kasvetli hale geliyordu. Bulutun dağılacağını sanmıyordu. Yılın kötü bir zamanıydı. O da arabayı daha dikkatli sürmek zorundaydı,- yolda çok az araç vardı ama bir şoför arkadaşı daha bir hafta önce derin bir çukura düşüp süspansiyonunu kırmıştı.</p>

  <p class="calibre1">Yol ikiye ayrıldı, Tel Kalakh'ın küçük kasabasından, Krak Şövalyeleri'ne doğru geçtiler. Kasvetli gri mavi bir renkte, altı milkadar uzakta bir düzlüğün kışı anımsatan görüntüsü hayal meyal seçiliyordu,-bir kalenin heybetli ve haşin katafalkı yana eğilmiş, dik tepenin zirvesinden aşağı kayıyormuş gibiydi. Düzlüğün kenarından dolaştılar, iklimiyle olmasa bile yoksulluğuyla Mısır'ı ya dabelki ortaçağ ingiltere'sini hatırlatan köylerin içinden geçerek. Son zamanlarda çok yağmur yağmış olmalıydı, her taraf çamur içindeydi. Bol siyah pantolonlu, ekose kefiyelere sarınmış adamlar, düşmanca bakan gözlerle onların arabayla geçişini seyrediyorlardı. Etrafta hiç çocuk ve umut yokmuş gibi görünüyordu, dünyanın geri kalanının unutmuş olduğu bir dünyaydı burası. Beyrut'un gösterişinden aydaki manzaralar kadar uzak. Böylece yol kıvrılıp hiç durmadan çıplak, rüzgârın yakıp kavurduğu, her yerde küçük ırmakların aktığı yamaçlara, Haçlı kalesine doğru yükselmeye başladı. O gün Dan kendini ilk defa daha mutlu hissetti. Bütün bunlar ruh haline uyuyordu. Burası son yirmi dört saatten sonra neredeyse sevindirici bir gerçeklik gibi görünüyordu.</p>

  <p class="calibre1">Büyük hisarın alt kapısına, sulusepken karın içinden arabayla buzları sıçratarak vardılar. Yanlarındaki duvarın dibinde erimeP.liş kar öbekleri vardı. Neyse ki Assad'ın baldızı Dan'e orasının soğuk olacağını söylemişti de kalın giysilerini yanlarında getirmişlerdi. Jane bir hırka giydi, Dan de bir kazak, üzerine de paltolarını. Labib'in peşinden yukarı uzun tünele doğru çıktılar. Çatıdan sular damlıyordu, rüzgar uğulduyordu, her yerde Glamis Şatosu'nda görülmesi beklenen bir ıslaklık vardı. Her an Glamis Baronu'nun çıkageleceği sanılabilirdi. Bunun yerine eski siyah bir palto giymiş ağırbaşlı bir Arap, iç duvarın dibinden, tahta çakarak kapatılmış bir oyuktan çıktı. Rehberleri, bezgin, gırtlaktan gelen bir sesle Fransızca konuşuyordu.</p>

  <p class="calibre1">Labib ortadan kayboldu, onlar da yeraltı ahırlarının, ambarların, depoların, mutfakların, koridorların labirentinden geçerken adamın yeknesak sesinin peşine düşüp aralıklı pencerelerden koyu gri uzaklara baktılar. Gitgide, soğuğa, rüzgâra ve de viraneliğe rağmen yaptıkları bu ziyarete değdiğini düşünüyorlardı. Burası ağırlığıyla, afallatan gereksizliğiyle, Piramitler'in büyüklüğünde bir yerdi ve üst katlarda on üçüncü yüzyıl zarafetinin hayaleti hâlâ hissediliyordu. Yıkık merdivenleri, büyük bir özenle dikilmiş sütun kemerleri ve taraçalı iç avluları ile yerin teatralliği ikisine de hitap ediyordu. En yüksekteki mazgallı siperlerden manzara harikuladeydi. Arkalarını denizin olduğu yöne verip bakınca, güneşin parladığı kırlık alanı bile görebiliyorlardı. Ama kuzeybatıya doğru başlarını çevirince bulutlardan başka hiçbir şey yoktu. Artık rehberin söylediklerini pek dinleyemiyorlar, yılın hiç de uygun olmayan bu zamanında ilkel güç siyaseti ve insan açgözlülüğünden ziyade bu tarihi yapıda bulunmanın verdiği Don Kişotvari ingiliz haklılığının farkına varıyorlardı. Avrupa, başlangıcından beri bizim düzenimiz, sonu gelmeyen tarihsel hatalardan insanın sürekli içsel bir sürgüne gitmesi. Bu, içinde bulundukları durumdan bağımsız olarak onları yine birbirlerine yakınlaştırdı. Çünkü Nil'de eksikliği duyulan şey buydu: Orada, diğer yolcuların varlığının onları hep engellemesi.</p>

  <p class="calibre1">Gezileri insanın içini ısıtan bir sıcaklıkta son buldu, kırık dökük duvar kulelerinden birinin dibindeki bir odada,- harıl harıl yanan bir soba, servis yapan bir çocuk, sigara içen Labib ve tatlı ama sert Türk kahvesinin yapıldığı küçük pirinçten bir cezve. İlk yudumlamalarında, tatmış oldukları en iyi kahve olduğuna karar verdiler. Burada biraz Rus havası vardı. Tolstoy romanlarında görülen türde, bir istasyonun bekleme odası kadar ilkel ve sade bir yerdi. Labib'le rehber Arapça konuşuyorlardı, çocuk ciddiyetle onlara bakıyordu. Ama sonra Labib, Dan'le göz göze gelince parmağıyla hafifçe kol saatine vurdu. Dan de kendi kol saatine baktı, sonra ayağa kalkmaya hazırlanırken Jane'e doğru yüzünü buruşturdu.</p>

  <p class="calibre1">"Lezetli bir İtalyan yemeği yemek için de oturmuş olabilirdin, farkında mısın?"</p>

  <p class="calibre1">Jane soruya cevap vermedi, sadece gülümsedi. Ama biraz sonra Labib'in peşinden uzun taş merdivenlerden alt katlara, oradan da tünelin dışına doğru giderlerken Jane eldivenli eliyle Dan'in yüzüne bakmadan elini tutup bastırdı, en alt merdivene inene kadar da Dan'in elini bırakmadı,- sanki Dan canı sıkılmış bir çocukmuş gibi, uslu durması gerekiyormuşçasına.</p>

  <p class="calibre1">Arabayla anayola geri döndüler, ardından bir sonraki duraklarına, Homs kasabasına yöneldiler. Güzergâh uzundu. Yol, ağaçsız yaylaların üzerine, kıraç ve rengi atmış kırlığa doğıu gidiyordu. Yalnız kızkuşları kederli gölcüklerin yanlarında duruyorlardı. Yol artık bulutların tabanına doğru yükseliyordu. İnce bir sis çökmüştü, görüş mesafesini en fazla bir mile, bazı yerlerde daha aza indiriyordu. Labib başını iki yana salladı. Böyle havaların olduğunu duymuştu ama kendisi hiç karşılaşmamıştı. Havanın daha da kötüleyeceği belliydi. Yolun kenarında hayal meyal hareketsiz bir insan figürü göze çarpıyordu, ileri doğru uzattığı elinde ölü bir kuş vardı. Düz bir gaga, başında kızıl ve yeşil bir sarmal Dan'in dikkatini çekti.</p>

  <p class="calibre1">"Neydi o?"</p>

  <p class="calibre1">"Çamurcun."</p>

  <p class="calibre1">Dan arka pencereden baktı. Adam da onların arkasından baktı, küçük ördek ileri doğru uzatılan hayal kırıklığına uğramış bir elden aşağı sarkıyordu hâlâ.</p>

  <p class="calibre1">Labib etrafına sırıttı. "Suriye'de iş dedin mi bunu düşünüyorlar işte. Ben sana bir kuş vereyim, sen de bana iki paket sigara ver." Labib yine el salladı. "Çok aptal bir ülke."</p>

  <p class="calibre1">Birkaç dakika sonra Dan, "Onu özellikle seçtim" diye mırıldandı.</p>

  <p class="calibre1">"Bunu yaptığından şüphelenmiştim."</p>

  <p class="calibre1">Dan'in gözleri Jane'deydi. "Paydos etmek ister misin? Bu görüntüden hoşlanmadım "</p>

  <p class="calibre1">"Yüreksiz."</p>

  <p class="calibre1">Dan ön cama doğru gülümsedi. "Sırf seni düşündüğümden."</p>

  <p class="calibre1">"Macera. Ben keyfini çıkarıyorum <sup class="calibre6">11</sup></p>

  <p class="calibre1">Bunun yanında Homs'a geldiklerinde, orası daha fazla cehennemin dibi gibi görünmeye başlamıştı. Yağmur yağmaya başlamıştı. Kasaba viraneliğin verdiği kasvet duygusu içinde korkunçtu. Dünyevi zevklerden uzaklığın bu derecesine kendilerini mahkûm etmiş bir toplum. Sıkıcı bir grilik her şeyin, binaların, insanların, dükkânların üzerine çökmüştü. Lübnan'la arasında büyük bir tezat olacağını ummuşlardı ama burası bireysellikten, ışıktan, tembellikten, Mısır'ın hoşa giden mizahından bile yoksundu. Labib arabayı ana meydana, dikkatli bir şekilde, bir lokanta penceresinin karşısına, yemek yerlerken arabanın gözü önünde olacağı bir yere park etti. Eğer böyle yapmazsa cant kapakları, hatta lastikler beş dakika içinde aşırılabilirdi ya da Labib öyle olacağını iddia ediyordu.</p>

  <p class="calibre1">Lokantanın sahibi Beyrutluydu, yemekleri de fena sayılmazdı. Lokantanın salaş dekom Dan'e savaştan hemen sonra ingiltere'nin Britanya Lokantası günlerini anımsattı. Labib'le beraber pencere önüne oturdular. Dan, Jane'in dışarıdaki görüntüden huzursuz olduğunu görebiliyordu. Kadının gözleri sanki kurtarıcı bir şey arıyormuşçasına sürekli oraya kayıyordu. Marksizmin ve Müslümanlığın, iki büyük püri-tanizmin ortak bir uygulamasıydı bu. Etrafta pek çok silahlı asker ve ordu kamyonu varmış gibi görünüyordu ki bu zaten yeterince kasvetli olan ortama, baskının can sıkıcı atmosferini katıyordu. Dan, Jane'in tepkilerini acı bir hazla izliyordu, burası ile Krak Şövalyeleri arasındaki paralelliği görüp görmediğini merak ederek. Burası, küçük bir azınlığa ait ve ayrıcalıklı inceliklerden de yoksun gibi görünüyordu. Dan, Labib'ten Suriye siyaseti konusunda daha fazla şey öğrenmeye çalıştı ama delikanlı başını hızla iki yana sallayıp bir parmağını yukarı kaldırdı.</p>

  <p class="calibre1">"Burada konuşmayalım."</p>

  <p class="calibre1">Bu, otuz yıl öncesine dönmek gibiydi: Ağzından çıkan sözlere dikkat etmezsen, insanların hayatına mal olur.</p>

  <p class="calibre1">Lokantanın Beyrutlu sahibi yemeğin sonuna doğru onların yanına gelip Labib'le sohbet etti. Çölden yüzlerce mil uzakta olsa da Tüdmür yolunun sisli olacağını duymuştu. Trafik ağır şekilde akıyordu. Aralarında tartıştılar. Artık akşam karanlığından önce muhtemelen oraya varamazlardı; vizeleri sadece bir geceyle sınırlıydı ki harabeleri görmeleri için yalnız bir günleri kalmıştı. Lakin bunu söyledikten sonra Labib şahsen kendisinin yola devam edeceğini bildirdi. Onları oraya götürebilirdi. Dan'le Jane, Labib'in mesleki şevki ve sevgili Chevrolet'siyle meydan okuduğunu seziyorlardı. Bu neredeyse tehdit eden sis, sanki Labib'in bu ülkede küçümsediği her şeyi temsil ediyordu. Dan kendine has nedenlerden oraya gitmek istiyordu; Jane ise hâlâ maceracı ruh halindeydi. Mademki buraya kadar gelmişlerdi. .. Belki de bu, Jane açısından Suriye'nin şu anki görüntüsünü tek gerçeklik olarak kabul etmeyeceğinin bir göstergesiydi.</p>

  <p class="calibre1">Hesabı ödeyip tekrar yola çıktılar. On mil kadar sis fazla yoğun değildi. Ama sonra Tüdmür'e giden ham çöl yoluna sapar sapmaz sis görüş mesafesini yüz metreden daha kısa mesafeye düşürecek kadar yoğunlaştı. Her iki tarafta, kum birazcık gidiyor sonra gri dumandan bir duvara dönüyordu. Labib artık yoldaki çukurları incelemek için öne doğru eğilmişti. Sürat yer yer saatte on beş mile düşmüştü. Bir ara Labib birden direksiyonu kırıp arabayı durdurdu, dört açtığı gözleri karşıdan gelen farlardaydı. Bir ordu kamyonu onların gittiğinden çok daha hızlı bir şekilde yanlarından gürültülü bir şekilde geçip gitti. O öğleden sonra bu birkaç kez daha olacaktı. Görünüşe göre yol bununla kötü bir ün salmıştı, ordu şoförlerinin umurunda bile olmuyordu, çarptıkları arabanın şoförü masum olsa da hatalı sayılırdı.</p>

  <p class="calibre1">Birkaç mil sonra beyaz ve mozole gibi kubbeli balçık kulübelerin bir araya toplandığı bir yerden geçtiler, yaşam yokmuş gibi görünüyordu. Bundan sonra da her milde sürat gittikçe düştü. Hepsi suskunlaştılar, ıssızlığa hapsolmuşlardı. Tekdüzelik gitgide uyku veriyordu. Yanlarındaki çöl, sarı renkli kar gibi görünüyordu. İnsan dönüp ilgi dağıtıcı en ufak bir şeye bakıyordu: taştan bir işaret, ölü bir koyun iskeleti, sağa sola dağılmış bodur çalılıklar. Bir çölde sisle karşılaşmak, umdukları herhangi bir şeyden çok daha tuhaf geliyordu onlara.</p>

  <p class="calibre1">Cüppeli ve biraz keşişvari sarınmış iki figür önlerine çıkıverdi. Çobanlar. Sürüleri yolun merkezi kavisinin yanındaki tekerlek izleri boyunca uzanan açık yeşil çimen öbeklerinde otluyorlardı: Küçük dişi koyunları hafif turuncu kahverengi, kuzuları alacalıydı. Çobanlardan biri ciddiyetle, neredeyse ürkütücü bir şekilde, sanki onlara durmalarını emrediyormuşçasına elini havaya kaldırdı ama Labib biraz hızlanarak yanlarından geçip gitti. Yol ip gibi dümdüzdü, bir santim bile sapmıyordu. Saat dört gibi, gün ışığı çoktan azaldığında sis hafiften kalktı ve artık bir mil ya da bir milden ötesini görebiliyorlardı ama hiçbir şey kaçırmadıklarını fark ettiler sadece. Belki, aslında önemsiz olan önemli bir şey: uçsuz bucaksız uzanan kum, donuk kumullar, fark edilmeyecek kaya yüzeyleri, yazısız bir kâğıt yaprağı gibi devasa bir boşluk. Hafif bir yokuşa geldiklerinde, daha ilginç bir şeyle karşılaştılar ama. iki yüz metre ötede kurulmuş, gemi direği halatlarıyla sabitlenmiş olan bir Bedevi çadırıyla. Dan, Labib'i durdurdu. O ve Jane, Dan fotoğraf çekene kadar birkaç saniyeliğine arabadan indiler. Havada keskin, konuk sevmez, gözdağı veren bir soğuk vardı. Dan'le Jane sıcak arabanın içine şükrederek geri döndüler.</p>

  <p class="calibre1">Trans Ürdün petrol boru hattı pompa istasyonuna geldiklerinde gece çoktan çökmüştü. Biçimi bozulmuş soluk gri borulardan, ordu nöbetçilerinden, evlerinin pencere kepenkleri sıkı sıkıya kapatılmış ufak bir köyden oluşan bir manzara; sonra tekrar çölün içine. farlardan yansıyan uçsuz bucaksız yola girdiler. En azından bulut yükselmişti ve daha az sis vardı. Ara ara çölde turuncu renkli benekler gördüler, diğer Bedevi çadırlarındaki gaz lambaları. Dramatik bir an. Farların aydınlığında, yolun karşısında yavaş, hantal adımlarla ilerleyen tuhaf şekillerden oluşan bir silsile. Her bir hantal hayvanın önündekine iple bağlandığı bir deve katarı. Çok gizemli görünüyorlardı, başlarında onları güden biri olmadığı için değildi yalnız. Labib hızı düşürdü ama sadece develerin geçtiği yerden geçerlerken. Arabanın arkasından metalik bir çat sesi geldi. Dan bunun eğilen, gevşek egzoz borusundan geldiğini sandı ancak Labib sağ kolunu havaya kaldırıp bir fırlatma hareketi yaptı.</p>

  <p class="calibre1">"Taş "</p>

  <p class="calibre1">"Kimseyi görmedim."</p>

  <p class="calibre1">"Saklanıyor."</p>

  <p class="calibre1">Labib'in dostane selamlaşmalar için neden arabayı yavaşlatmadığı ortaya çıktı. Bedeviler dost canlısı insanlar değildi. Ordu kamyonları yüzünden. Ordu kamyonları bir sürü koyunlarına çarpıp öldürmüş.</p>

  <p class="calibre1">Dan'in bakışları Jane'e doğru kaydı. "Senin macerayı yaşayabilirsin nihayet."</p>

  <p class="calibre1">"Zaten yaşıyorum. Başka bir gezegendeymişim gibi hissediyorum kendimi. Artık hiçbir şey gerçekmiş gibi görünmüyor."</p>

  <p class="calibre1">Dan karanlıkta uzanıp Jane'in elini tutup cesaret verirmiş gibi elini hafifçe sıktı, o sırada Jane'in elini bırakabilirdi ama Jane de onun elini hafifçe sıkınca iki el aralarındaki koltuk döşemesi üzerinde birbirine kavuşmuş halde durdu: Kayıp gerçeklikle son temas.</p>

  <p class="calibre1">Dan, "Yıllar önce olsa bu kimin aklına gelirdi" dedi.</p>

  <p class="calibre1">"Biliyorum. Ben de şimdi aynı şeyi düşünüyordum."</p>

  <p class="calibre1">Dan bir an elinin bir kez daha sıkıldığını hissetti,- sonra daha güçlü bir şekilde, sonra Jane elini çekti, sanki Dan onun ilk tepkisini yanlış yorumlayabilirmiş gibi. Jane çektiği elini sepetine uzatarak sigara aramak için kullandı.</p>

  <p class="calibre1">Labib, ileriyi işaret ederek konuştu. "Tüdmür "</p>

  <p class="calibre1">Uzaklarda bir ışıltı vardı. Arazi daha engebeli görünüyordu. Bir yamacı tırmandılar, oradan aşağıda loş ışık demetleri, modern bir vaha uzanıyordu. Sonunda yol kavislendi, insanlaşmaya karar vermişçesine. Kepenkli bir ev, sonra farlar etrafı şöyle bir süpürdüğünde uzaklarda harap bir kemer gözlerine ilişti. Araba yavaşladı, sonra savrularak virajı alıp taşlaşmış kırık duvarlar, sıra sütunlar, düşmüş sütun başlarından oluşan gerçekdışı bir ormana girdi. Birkaç yüz metre ötede, uzun tek katlı bir evin önüne yaklaşıp durdu. Yapı, tuhaf bir şekilde 1920'lerden kalma gayri faal bir golf sahasının adi harçla inşa edilmiş kulüp binası gibiydi.</p>

  <p class="calibre1">"Zenobia" dedi Labib.</p>

  <p class="calibre1">Burası, Tüdmür'de ölü şehrin devasa mezarlığından tecrit edilmiş tek oteldi. Rüzgârlı karanlıkta, dondurucu bir havaya direniyordu. Çatısız bir tapınağın simetrik olmayan bacaları, görünmeyen modern köyün üzerindeki hafif lekeli bulutlara doğru, yüz metre ötede belli belirsiz siluet halinde yükseliyordu. Sözcüğün en eski ve Arapça'ya uygun anlamıyla ölümü hatırlatan derin bir sessizlik vardı. Akabinde bir kapı açıldı ve kumun üzerine sarı bir ışık demeti düştü. Labib nezaketsiz bir şekilde seslendi, kapı aralığındaki adam da elini havaya kaldırdı.</p>

  <p class="calibre1">Zenobia Oteli'nde gerçekdışılıktan kurtulacaklarını zannediyorlarsa buna kavuşamayacaklardı. Otelin içi çevredeki arazi kadar tuhaftı. Kendilerini, etrafında tahta sandalyelerde üç adamın oturduğu büyük bir sobanın hâkim olduğu geniş bir salonda buldular. Adamlardan en yaşlı olanının bir gözü şaşıydı, diğeri uzun ve beyaz ya da bir zamanlar beyaz olan bir önlük takmıştı, kapıda duran üçüncü adam ise içlerinde en genç olanıydı. Dan'le Jane görmezden geliniyordu. Aralarında Arapça konuşuyor, Labib'e sorular soruyorlardı. Salonun arkası ilkel bir yemek odası olarak düzenlenmişti. Yarım düzine kadar kurulu masa, süslenmiş eyer torbaları, duvar üzerinde bir iki halı. Zeminin ortasındaki sobanın arkasında duvara yaslanmış, daha burjuva ya da Fransız günlerinden kalma, arkası yüksek eski bir sedir duruyordu. Sedir mor, kırmızı, çivit mavisi kilimler ve minderlerle kaplanmıştı, sanki satılmak için oraya saçılmış gibiydiler. Bunun dışında bir gazete vardı ve az <span class="calibre2">önce sedirde birinin oturmuş olduğu yer çökmüştü. Odada her yer, hiçbir yazarı olmamış bir oyun sahnesi gibiydi. Dışarısı soğuk ve sessiz, burası sıcak ve rutubetliydi. Adamların oturuş tarzlarından otel personeli oldukları belliydi ama bunu herhangi sıcak bir ilgi ya da hizmetle göstermeye hiç istekli değillerdi.</span></p>

  <p class="calibre1"><span class="calibre2">Labib seyahatlerinin her milini anlatmaya başlamış gibi görünüyordu ama adamlardan birinin sorusu Dan'le Jane'i de ilgilendiriyor olmalıydı ki şoför onların da orada olduğu yeni aklına gelmiş gibi dönüp odalarına bir göz atmak isteyip istemediklerini sordu.</span></p>

  <p class="calibre1"><span class="calibre2">En yaşlı, gözü şaşı olan adam, ayağa kalkıp Dan'le Jane'e eliyle onu takip etmelerini işaret etti. Bir kapıdan geçip karanlık ve daha soğuk bir ortama girdiler. Adam eski seramik bir şalteri çevirdi ve cılız bir ampul, bir kışlanınkini andıran uzun bir koridoru aydınlattı. Adam Dan'e dönüp soru sorarcasına önce sonra iki parmağını yukarı kaldırdı. Dan de iki parmağını kaldırarak karşılık verdi. ihtiyar adam koridordan aşağı topallayarak birkaç adım attı ve bir kapı açtı. Bir yatak, bir sandalye, bir giysi dolabı, karo zemin üzerinde iki parça halinde yıpranmış bir halı, bir gaz sobası. Adam eğilip sobayı yaktı,- titrek bir alev oluştu. Adam ciddiyetle eşya dolabını açıp fazladan battaniye olduğunu işaret etti. Dan, Jane'in çantasını yere bıraktı ve ihtiyar adamın arkasından koridorun karşısına geçti, aynı şekilde çıplak bir oda, aynı şekilde sobayı yakma işlemi. Dan yanlarına gelmiş olan Jane'e döndü.</span></p>

  <p class="calibre1"><span class="calibre2">"Burası biraz daha büyük. Bu odada mı kalmayı tercih edersin?"</span></p>

  <p class="calibre1"><span class="calibre2">"Galiba burası biraz daha soğuk. Banyo var mıdır dersin?''</span></p>

  <p class="calibre1"><span class="calibre2">Koridorun biraz daha aşağısında bir banyonun olması onları çok şaşırttı. Su soğuk akıyormuş, buna karşın ihtiyar adam önce plastik bir kovayı işaret etti, sonra da kendini, yıkanma hareketleri yaptı. İsterlerse sıcak su getirebilirdi. Arkalarında Labib belirdi. Onlara menüyü söylemeye gelmişti. Yumurta, kuzu eti, şehriye çorbası ve pilav vardı. Dan'le )ane kuzu ve pilavı tercih ettiler.</span></p>

  <p class="calibre1"><span class="calibre2">Beş dakika sonra Dan'le Jane salondaki sedirin üzerine oturdular itaatkâr bir şekilde bekleyerek. Ama en azından burası sıcaktı. Aşçı gözden kayboldu, diğer iki adam sobanın karşısında duvarın yanında oturuyorlar, sessizce İngiliz çifte sobanın etrafında geçirdikleri kış gecelerinde Dan'le Jane'in onlara vermiş olduğu bu rahatsızlıktan dolayı gücenmişler gibi bakıyorlardı. Labib yemek odası kısmındaki masalardan birinde oturmuş gazete okuyordu. Arka taraftaki perdenin arkasından bir radyodan Arapça müzik sesi geliyordu. Ama odada derin bir sessizlik vardı, beklemenin verdiği korkunç bir atmosfer. Jane başını önüne eğdi.</span></p>

  <p class="calibre1"><span class="calibre2">"Eğer bir şey söylemezsen kıkır kıkır gülmeye başlayacağım."</span></p>

  <p class="calibre1"><span class="calibre2">"Sanırım maksat bu. Önce hangimizin çözüleceği konusunda bahse girmişlerdir."</span></p>

  <p class="calibre1"><span class="calibre2">"Ne olağanüstü bir yer."</span></p>

  <p class="calibre1"><span class="calibre2">"Dünyanın öteki ucu."</span></p>

  <p class="calibre1"><span class="calibre2">"Bana zamanın eğrildiği şu oyunlardan birini hatırlatıyor."</span></p>

  <p class="calibre1"><span class="calibre2">Bunun üzerine Dan, Jane'e gülümsedi. "Ben de tam öyle hissettim. içeri girdiğimizde. Gerçekten de burada olup olmadığımızı."</span></p>

  <p class="calibre1"><span class="calibre2">"Şuralarda bir yerde, bir yolun üzerine uzanıyoruz."</span></p>

  <p class="calibre1"><span class="calibre2">"Labib elindeki gazeteden bunu okuyacak. Her an."</span></p>

  <p class="calibre1"><span class="calibre2">Jane, Labib'in oturduğu tarafa baktı. Şoför, tesadüf eseri gazetenin sayfasını çeviriyordu pek de ikisi onu izliyormuş gibi yapmadan. Sonra Labib'in eli cebindeki sigara paketine gitti. Jane başını önüne eğerek gülümsedi.</span></p>

  <p class="calibre1"><span class="calibre2">"içki istesek ne olur dersin?''</span></p>

  <p class="calibre1"><span class="calibre2">"Tuz madenlerinde en az on yıl ceza, sanırım."</span></p>

  <p class="calibre1"><span class="calibre2">Yine de Dan, Labib'e bunu sordu. Sadece bira varmış, yasa böy-leymiş. Labib duvarın yanından ikisine cevap veriyordu. Daha genç olan adam mutfağa girip gözden kayboldu, az sonra bardaklarla ve iki etiketsiz şişeyle geri döndü. Yerel bir biraydı, çok hafif ama içilebilir. Yine sessizlik çöktü, iki adam salonun karşısına bakmaya devam ettiler. Dışarıda, Homs yolunda bir kamyon sesi duydular. Ama geçip gitti. Harabelerin oralarda bir yerde bir sokak köpeği kısa, kesik kesik havlamaya başladı. Labib elinden gazeteyi bırakıp boş yemek salonundaki boşluğa doğru baktıktan sonra bir defter çıkarıp hesap yapar gibi bir şeyler karalamaya başladı ya da Dan öyle tahmin ediyordu çünkü kalemi yazı yazamayacak kadar dik tutuyordu. Labib'in canı sıkılmış gibi görünüyordu araba kullanmadığında. Bedenini kaybetmiş insan başlı bir at. Dan Jane'e baktı.</span></p>

  <p class="calibre1"><span class="calibre2">"Hiç gelmese miydik?"</span></p>

  <p class="calibre1"><span class="calibre2">"Saçmalama."</span></p>

  <p class="calibre1"><span class="calibre2">"Yarın onca yolu geri döneceğiz."</span></p>

  <p class="calibre1"><span class="calibre2">"Ne pahasına olursa olsun bunu kaçıramazdım. Oldu bir kere."</span></p>

  <p class="calibre1"><span class="calibre2">"Ben de aynen öyle hissediyorum." Dan, "Bir somun ekmek ve sen" diye mırıldandı.</span></p>

  <p class="calibre1"><span class="calibre2">Jane karşılık olarak yavan bir cevap verdi:</span></p>

  <p class="calibre1"><span class="calibre2">"Bu yabanıllıkta şarkı söyleyebileceğimi sanmıyorum."</span></p>

  <p class="calibre1"><span class="calibre2">"Bu kısmını unutmuştum." Jane başını eğip üst üste atmış olduğu bacaklarının üzerinde tuttuğu bardağa baktı. Dan, "Verdiğim sözden caymıyorum. Yalnız sen olmasan bugünün her anından nefret ederdim" dedi.</span></p>

  <p class="calibre1"><span class="calibre2">Jane bir şey söylemedi, sanki cevaba gerek olmayan bir söz söylenmiş gibi davrandı. Ama salondaki sessizlik Jane'i konuşmaya mecbur kılıyordu.</span></p>

  <p class="calibre1"><span class="calibre2">"Diğer bütün günlerden biri, Dan.<sup class="calibre6">11</sup></span></p>

  <p class="calibre1"><span class="calibre2">Dan bir iki dakika sustu, şaşı gözlü adamın bakışlarına dönerek neredeyse onunla konuşacakmış gibi görünüyordu ama seslerini Labib onları duymasın diye çok alçaltmışlardı.</span></p>

  <p class="calibre1"><span class="calibre2">"Yalnız başımıza seyahat ettiğimiz günlerde."</span></p>

  <p class="calibre1"><span class="calibre2">"Böyle yerlerde..."</span></p>

  <p class="calibre1"><span class="calibre2">Dan göz ucuyla Jane'e şöyle bir baktı. "Ama başka bir yerde duygusal sapma mı?"</span></p>

  <p class="calibre1"><span class="calibre2">Jane hâlâ başı önde bardağına bakıyordu. "insanın hissetmesi gereken şey."</span></p>

  <p class="calibre1"><span class="calibre2">Dan yine susup bekledi.</span></p>

  <p class="calibre1"><span class="calibre2">"Keşke birkaç yüzyıl önce olsaydı."</span></p>

  <p class="calibre1"><span class="calibre2">"Niye?"</span></p>

  <p class="calibre1"><span class="calibre2">"Burası gerçek bir rahibe manastırıyken insan neye karşı savaştığını biliyordu.<sup class="calibre6">11</sup></span></p>

  <p class="calibre1"><span class="calibre2">"Öyle görünüyorsa kusura bakma."</span></p>

  <p class="calibre1"><span class="calibre2">"Ama biraz öyle mi?"</span></p>

  <p class="calibre1"><span class="calibre2">"Başka seçeneğim olmadığını hissediyor olmam anlamında"</span></p>

  <p class="calibre1"><span class="calibre2">"O halde bir tür cesaret eksikliği mi?"</span></p>

  <p class="calibre1"><span class="calibre2">"Sanırım."</span></p>

  <p class="calibre1"><span class="calibre2">Ama Jane bunu, iki tarafı da düşünmüş biri gibi söyledi ve kendini daha büyük bir suçlamadan kurtarmak için daha az suçlamaya razı oldu. Dan, esneyip defterini elinden bırakan Labib'e doğru bakıyordu, az sonra Labib ayağa kalkıp arka taraftaki mutfakta gözden kayboldu. Onun garsona bir şeyler söylediğini duyuyorlardı.</span></p>

  <p class="calibre1"><span class="calibre2">"İkimiz için yeterince cesaretimin olmadığını mı düşünüyorsun peki?"</span></p>

  <p class="calibre1"><span class="calibre2">"insan cesareti başkasına böyle nakledemez, Dan. Cesaret ya insanın içindedir ya da..."</span></p>

  <p class="calibre1"><span class="calibre2">Jane omuz silkti ve sesi yavaş yavaş kesildi, bariz bir şekilde bu konunun da kapanmasını istermiş gibi. Dan tekrar karşıdaki suskun iki izleyiciye baktı. Ama Dan bir şeye sarılıyordu. Ne de olsa Jane oradaydı. Jane doğrudan uçakla Roma'ya gitmekte ısrar edebilirdi ya da şimdi tartışmayı yeniden açmayı hiç istemeyebilirdi. Jane'in daha fazla azar işitmeyi bekleyerek asi bir lise öğrencisi gibi oturuşunda küçük bir ima vardı. Dan sessizce konuştu.</span></p>

  <p class="calibre1"><span class="calibre2">"Dünyanın en ıssız manzaralarından biri olması gereken yerlerden geçtik az önce. Sen oraya gerçekdışı dedin. Bana göre büyük bir gerçeklikti. Sembolik olarak en azından." Dan gizlice Jane'in hâlâ önüne eğik duran başına doğru bir göz attı. "Çenemi kapatmamı ister misin?''</span></p>

  <p class="calibre1"><span class="calibre2">Jane başını iki yana salladı. Dan de kendi bardağına baktı.</span></p>

  <p class="calibre1"><span class="calibre2">"Kendimi hiçliğe sürüklenen bir adammışım gibi hissediyorum. Herr Profesör'ün gizlice bahsettiği şey. California'daki o kız, rüzgârı kesmek için gerilen bir halı gibi. Onu bu şekilde kullanmaya devam edemem. Her şeyden öte, o da bunu biliyor" Dan'in sesi çok alçaktı, sanki başka biri hakkında konuşuyorlarmış gibi.</span></p>

  <p class="calibre1"><span class="calibre2">"Bu sana beni ondan kurtarmanı istiyormuşum gibi gelebilir. Ama öyle değil."</span></p>

  <p class="calibre1"><span class="calibre2">"Hiçlik göreceli bir şeydir, değil mi?"</span></p>

  <p class="calibre1"><span class="calibre2">"Böyle hissetmeye iznim olmadığını mı söylemek istiyorsun? Ekonomik ayrıcalık insanı diğer bütün insan haklarından mahrum mu eder?"</span></p>

  <p class="calibre1"><span class="calibre2">"Tabii ki etmez. Ama hiçlik, ümitsizlik sözlüğünün bir parçasıdır"</span></p>

  <p class="calibre1"><span class="calibre2">"Beckett gibi konuşmamalı mıyım?"</span></p>

  <p class="calibre1"><span class="calibre2">"Başka şekillerde ayrıcalıklı olduğun sınıra kadar sadece"</span></p>

  <p class="calibre1"><span class="calibre2">Dan, Jane'in yere yönelmiş gözlerini, inatçılığını inceliyordu ve bu haline karşı bile kendini neden müşfik hissettiğini merak ediyordu.</span></p>

  <p class="calibre1"><span class="calibre2">"Bu daha kötü. Ne kadar çok hissedersen, sesinin o kadar mutlu çıkması gerekmez mi?"</span></p>

  <p class="calibre1"><span class="calibre2">Jane başını hafifçe iki yana doğru hareket ettirdi.</span></p>

  <p class="calibre1"><span class="calibre2">"Yolun kıyısındaki o adamı düşünüyordum. Elinde ördek tutan. . "</span></p>

  <p class="calibre1"><span class="calibre2">Dan, Jane'in ne demek istediğini biliyordu: Bazı yaşamların gerçek hiçliği... pek çok yaşamın... Karşıda oturan daha genç olan adam ayağa kalkıp mutfağa gitti, mutfaktan gelen mırıltılı sesler. Gözü şaşı olan ihtiyar adamın başı uyukluyormuş gibi öne düşmüştü.</span></p>

  <p class="calibre1"><span class="calibre2">"Bizim gibi herkesin biyolojik anlamda çok şanslı olduklarını biliyorum. Eğitim, kültür, para, geri kalan her şey. Katılmadığım mantık, bu konuda her kararın faydası olacağını zorla kabul ettirmekle ilgili suçluluğa müsamaha göstermek. Bize bahşedilen ihsanları büyük ölçüde kötüye kullanmadığımızı söylemiyorum. Ama bunların kendine özgülüğünü ya da potansiyel geçerliliğini bile inkâr edersen ..."</span></p>

  <p class="calibre1"><span class="calibre2">"Ben onları inkâr etmiyorum."</span></p>

  <p class="calibre1"><span class="calibre2">"Soyut anlamda değil belki. Ama fiilen öyle yapıyorsun. Benim bu ihsanları kötüye kullandığım gerçek manayı bile hissetme iznim yok." Dan kısa bir süre Jane'in yüzüne, sonra da başka tarafa baktı. "Yeterince gayret göstermedik, Jane. Oyunbozanlık ettik. Dünyadaki herhangi başka bir türden insandan daha az mazeretimiz vardı. Anthony papaz olabilirdi. Sen benim karım olabilirdin. Ben ciddi bir oyun yazarı olmak için gayret gösterebilirdim." Jane hâlâ konuşmuyordu, Dan de sesini biraz yumuşattı. "Senin hepimizden daha suçlu olduğuna emin değilim. Bir düş dünyasında yaşıyor olduğumuzu Oxford'da kısa bir zaman için görebildin."</span></p>

  <p class="calibre1"><span class="calibre2">” . . ve derhal daha kötü bir dünyaya adım attığımızı."</span></p>

  <p class="calibre1"><span class="calibre2">"Ben senin içgüdülerinin lehinde konuşuyorum. Eylemlerinin değil ve bir kez daha senin haklı bir duygu üzerine yanlış bir karar verdiğini söylemeye çalışıyorum."</span></p>

  <p class="calibre1"><span class="calibre2">"Dan, ben sadece çok sevdiğim birini incitmemeye gayret ediyorum."</span></p>

  <p class="calibre1"><span class="calibre2">"Gayret ediyor olabilirsin. Ama başaramıyorsun."</span></p>

  <p class="calibre1"><span class="calibre2">Jane duraksadı, sesi alçaldı. "Söylediğin şey yüzünden. Geçmişte yaptığım yanlış seçimlerden oluşan korkunç sicilim."</span></p>

  <p class="calibre1"><span class="calibre2">"Kitchener Adası'nda söylediğin şeyi mi kast ediyordun? Geri döndüğümüzde ne yapacağın konusunda sana yardım etmiş olmamla ilgili."</span></p>

  <p class="calibre1"><span class="calibre2">"Bunu kastettiğimi biliyorsun."</span></p>

  <p class="calibre1"><span class="calibre2">"Neden orada benim tavsiyelerimi dinleyip de buna gelince beni dinlemeyeceğini anlayamıyorum "</span></p>

  <p class="calibre1"><span class="calibre2">"Çünkü genel olarak yaşamla ilgili fikirlerine değer veriyorum."</span></p>

  <p class="calibre1"><span class="calibre2">"Ama kendinle ya da bizimle ilgili fikirlerime değer vermiyorsun "</span></p>

  <p class="calibre1"><span class="calibre2">"Beni romantikleştiriyorsun veya artık nasıl biri olduğumu anlamıyorsun."</span></p>

  <p class="calibre1"><span class="calibre2">"Hiçbir kadın ve erkek, birbirlerine neler olduğunu tam olarak anlayamaz. Eğer bu durumun olması gerekiyorsa, iki cins farklı gezegenlerde yaşıyor olmalı. Bu savunulamaz bir tez."</span></p>

  <p class="calibre1"><span class="calibre2">"Ama sebep olabileceği ıstırap savunulabilir, öyle mi?"</span></p>

  <p class="calibre1"><span class="calibre2">"Yalnızca buna mutluluktan ziyade daha fazla olasılık verirsen."</span></p>

  <p class="calibre1"><span class="calibre2">Jane başını önüne eğmişti. "Bu sende olan bir eksiklik değil. Buna inanmalısın."</span></p>

  <p class="calibre1"><span class="calibre2">"Sanırım yalan söylüyorsun. Belki nezaketten. Ama yine de yalan."</span></p>

  <p class="calibre1"><span class="calibre2">"Neden?"</span></p>

  <p class="calibre1"><span class="calibre2">"Caro bana, senin son zamanlarda benimle ilgili söylediğin bir şeyi anlattı. Benim geçmişinden sürekli kaçan biri olduğum konusunda. Uzun süreli ilişkideki her şeyden.<sup class="calibre6">11</sup></span></p>

  <p class="calibre1"><span class="calibre2">Jane kısa bir nefes aldı. "Caro bunu sana söylememeliydi."</span></p>

  <p class="calibre1"><span class="calibre2">"Belki. Ama söyledi"</span></p>

  <p class="calibre1"><span class="calibre2">"Bu, olayları onun adına kolaylaştırmak niyetiyle söylenmişti. Seni suçlamak için değil."</span></p>

  <p class="calibre1"><span class="calibre2">"Buna eminim. Ben teşhisi tartışmıyorum "</span></p>

  <p class="calibre1"><span class="calibre2">"Caro'dan kaçtığını ima etmedim."</span></p>

  <p class="calibre1"><span class="calibre2">Dan birasını yana doğru eğdi. "Ama çok geçmeden senden de kaçacağımdan mı korkuyorsun?"</span></p>

  <p class="calibre1"><span class="calibre2">"Keşke sana bunu söylemeseydi."</span></p>

  <p class="calibre1"><span class="calibre2">Dan, Jane'e baktı. Jane'in yüzünde bir şey gizlenmişti ve mahcuptu, bunu nasıl açıklayacağını şaşırmış durumdaydı. Dan'in kullanmak için hazırda bulundurduğu bu nahoş kancadan kurtulmak istiyordu.</span></p>

  <p class="calibre1"><span class="calibre2">"Caro madem söyledi."</span></p>

  <p class="calibre1"><span class="calibre2">"Benim korkum daha ziyade bunu savunmak zorunda kalmakla</span></p>

  <p class="calibre1"><span class="calibre2">ilgili."</span></p>

  <p class="calibre1"><span class="calibre2">"Bu bir tür marazi, sahte bir dürüstlük. Olmadan önce felaketi olacakmış gibi göstermek "</span></p>

  <p class="calibre1"><span class="calibre2">"Üzgünüm. Korkum fazlasıyla gerçek."</span></p>

  <p class="calibre1"><span class="calibre2">"Keşke sendeki şu bir bakıma seni gizlice ayartmak niyetinde olduğum düşüncesinden vazgeçebilsek. Seni kesinlikle olduğun gibi kabul ediyorum. Nasıl olmak istiyorsan." Dan bir nefes aldı. "Sadece ben istediğim için de değil. Seni istediğim imaja sokamam. Katiyen."</span></p>

  <p class="calibre1"><span class="calibre2">Jane başını iki yana salladı, bütün bu ayrı gayelerden üzüntü duyuyormuşçasına. "Şayet bu sadece ikimiz arasında hoşgörü meselesi olsaydı..."</span></p>

  <p class="calibre1"><span class="calibre2">"Bu da bir şeydir."</span></p>

  <p class="calibre1"><span class="calibre2">"Bunu kesinlikle kabul ediyorum."</span></p>

  <p class="calibre1"><span class="calibre2">Tekrar şaşkın bir tereddüt yaşadılar.</span></p>

  <p class="calibre1"><span class="calibre2">"Sadece geçmiş değil, Jane. Seni tekrar tanımam gerekiyordu. Nasıl biri olduğunu öğrenmem. Buna bile kendimi çok yakın hissediyorum." Dan sustu, sonra zorla bir cevap almaya çalıştı. "Bunun hiç mi farkında değilsin? Bir tür seçime bağlı sevgi <sup class="calibre6">11</sup></span></p>

  <p class="calibre1"><span class="calibre2">"Evet. Bazen."</span></p>

  <p class="calibre1"><span class="calibre2">"Mısır'da yıllardan beri ilk defa bir şeye doğru gidiyor olduğumu hissettim. ikimizle ilgili yanılsamalarım yok benim. Çözmemiz gereken yanlış anlamalardan oluşan kabarık bir listemiz olduğunu biliyorum. Benim açımdan bunu kabul edebilirsen, sonsuz sabır göstermek için katkıda bulunmaya hazırım. Anlayış, sevgi adına her ne dersen. Yazılar yazmak istiyorum ama herhangi bir yerde yapabilirim bunu. Sadece yanında olmak istiyorum. Seninle. Sen nerede olursan. Bu fazla ilerleme kaydetmese bile. Hiçbir şey olmamasındansa bunu yeğlerim yine de. Hiç denememektense." Dan bir süre sustu ama Jane çok daha derin bir hapsolmuşluk içindeymiş gibi görünüyordu. Dan daha az acele ederek konuştu. "Aslında ben iki olasılık görebiliyorum. Birincisi aramızda olan eski fiziksel dostane ilişkinin artık senin için bir anlamı olmadığı ki bu durumda tabii ki çenemi kapatacağım. Böyle şeyler tartışılamaz."</span></p>

  <p class="calibre1"><span class="calibre2">"Peki ya diğeri?"</span></p>

  <p class="calibre1"><span class="calibre2">"Senin de benim yaptığımı iddia ettiğin kadar kaçıp saklandığın anlamına geliyor. Farklı bir yöne doğru ama daha dürüstçe değil."</span></p>

  <p class="calibre1"><span class="calibre2">"Nereye?"</span></p>

  <p class="calibre1"><span class="calibre2">"içinde yanlış olan şeyi, sosyal bilinç için her şeyini feda ederek çözebileceğin fikrine... İmkânları olmayanlara yardım ederek. Bütün bunlar. En azından ben çözüm olarak bunun ülkeye daha faydalı olduğunu iddia ediyordum. Ben az da olsa yetenekli olduğum iki şeyi ortaya koydum. Sözcüklerle başa çıkmak ve tek bir başka insanı bütünüyle sevmek." Dan, "Bu sonuncuda senin payın var" diye ekledi. Garip bir şekilde, Dan'in sonrasında söylemiş olduğu şeyden dolayı bu çok tuhaf gelmiş olmalıydı. Goldberg'de, şu yabancı, sürekli duran</span> <span class="calibre3">andante<a id="footnote1"></a><sup class="calibre6"><a href="#bookmark0">1</a></sup></span> <span class="calibre2">çeşitlemenin hatırası geldi Dan'in aklına, sessizlikler ve sessizliklerin ardında yatan şeyler. "Sen üçümüzün içindeki bir şeyi öldürdün, Jane. Büyük ölçüde bunun farkında olmadan, belki de öldürmek sert bir sözcük. Ama sen belli seçimleri, gelişmeleri imkânsız hale getirdin. Biz de bize yapmış olduğun şeyle kuşatılmış olarak oturuyoruz. Böyle."</span></p>

  <p class="calibre1"><span class="calibre2">Son haşinlik gözle görülür şekilde yine Jane'in konuşmasını engelledi, konuşmayı belli sınırlar içinde tutmak için barındırabileceği her umudu yok oldu. Dan konuşmasına devam etti.</span></p>

  <p class="calibre1"><span class="calibre2">"Kullandığın şu hapishane benzetmesini affedemem. Bana güvenmediğini söylemeni yeğlerdim doğrusu. En azından dürüstçe olurdu <sup class="calibre6">11</sup></span></p>

  <p class="calibre1"><span class="calibre2">Jane biraz arkaya doğru eğildi, yine başını iki yana salladı. "Güven eksikliği için kendim dışında birine bakmama gerek yok.”</span></p>

  <p class="calibre1"><span class="calibre2">"Galiba ikimiz arasındaki fark, benim sende anlamadığım bir yanının olması. Anlamadığım için bir bakıma mutlu bile olduğum bir yanın. Senin için ise ben, kafesteki bir şeyim. Etiketlemek çok kolay."</span></p>

  <p class="calibre1"><span class="calibre2">"Sen kendi kendinle nasıl yaşayacağını biliyorsun, Dan. Ben bilmiyorum"</span></p>

  <p class="calibre1"><span class="calibre2">"Bu yüzden bana kara leke sürülüyor."</span></p>

  <p class="calibre1"><span class="calibre2">"Bu adil değil."</span></p>

  <p class="calibre1"><span class="calibre2">Dan çarpık bir gülümsemeyle başını onune eğdi. "Böyle olmak zorunda değil. Benim durumum geleneksel olarak mazur görülüyor" Ama daha az ciddiyet belirtilen bu özür bile duyulmazdan gelindi. Dan, Jane'in içinde bir şeyin sadece Dan'den değil, Jane'i iyi tanımasından çok önceki bir zamana, ebedi affedemezliğe, dinlemeyi reddetmeye doğru çekildiğini seziyordu. Dan daha ılımlı konuştu. "Belki de gerçek farklılık budur. Yalnızca birimiz aşka âşığız."</span></p>

  <p class="calibre1"><span class="calibre2">"Aşka müsait bir durumdayken.”</span></p>

  <p class="calibre1"><span class="calibre2">"Bu paylaşım değil. Tanrı aşkına. Merhamet durumları gerekli değildir ya da günahların affedilmesi." Jane bir şey söylemedi. "Bizler iki kusursuz insan değiliz, Jane. Bir bencil ve bir idealist. Platonk hayal hiç değil. Ama bu birbirimize çok şey veremeyeceğimiz anlamna gelmiyor" Jane hâlâ konuşmuyordu. "O halde hayvani gerçeklere dönüyoruz." Dan, Jane'in duruş ve ifadesindeki sükûnete rağmen içinden paniğe kapılmış olduğunu biliyordu, ıstıraptan kıvranıp kaçmaya ça.ışarak.</span></p>

  <p class="calibre1"><span class="calibre2">"Bunu benim için güçleştiriyorsun."</span></p>

  <p class="calibre1"><span class="calibre2">"O halde daha da kolaylaştırayım. Bunun bizim ima ediyormuş gibi göründüğümüz şeyden daha somut bir şey olmasını yeğlerim."</span></p>

  <p class="calibre1"><span class="calibre2">Dan, Jane'in bir kaçamak olarak bu olasılığı düşündüğünü hissediyordu, aslında öyle olamayacağını Dan'e söylemişti. Sonu</span>n<span class="calibre2">da Jane başını yukarı, odanın karşısına doğru kaldırdı.</span></p>

  <p class="calibre1"><span class="calibre2">"Aswan'da saatlerce uyuyamadım. Bu anlamda hiçbir şey hissetme-seydim, hapishaneden bahsetmezdim."</span></p>

  <p class="calibre1"><span class="calibre2">"O zaman Tanrı aşkına nedir bu?"</span></p>

  <p class="calibre1"><span class="calibre2">"Sanırım Tanrı'nın kendisi. Tuhaf."</span></p>

  <p class="calibre1"><span class="calibre2">"Bu ne anlama geliyor?"</span></p>

  <p class="calibre1"><span class="calibre2">"Ertesi sabah beni memnun eden şey, hiçbir şeyin olmamasıydı." Jane, "Sana yalan söyleyebilirdim, biliyorum. Ama bu gerçek bir sebepten dolayı olmazdı" diye ekledi.</span></p>

  <p class="calibre1"><span class="calibre2">"Neden dolayı peki?"</span></p>

  <p class="calibre1"><span class="calibre2">Jane durakladı, hâlâ konuşmaya devam etme konusunda isteksizdi fakat Dan onun konuşmak zorunda olduğunu biliyordu.</span></p>

  <p class="calibre1"><span class="calibre2">"Sen pek çok cinsel deneyim yaşadın, senin çok fazla deneyimi olmayan biri için bunun nasıl bir şey olduğunu tahmin edebileceğini sanmıyorum. Sahip olduğun çok az şeyin hatırasını nasıl saklayacağını. Buraya gelme konusunda bu kadar çok tereddüt edişimin bir sebebi bu. Biliyor olmak..." derken Jane lafını yarıda kesti.</span></p>

  <p class="calibre1"><span class="calibre2">"Neyi biliyor olmak, Jane?''</span></p>

  <p class="calibre1"><span class="calibre2">"Eski duyguların depreşebileceğim." O zaman Jane, Dar konuşa-madan hızla sözüne devanı etti. "Bu kısmen Anthony yüzünden, Dan. Bunu henüz atlatamadım. Ölümü kastetmiyorum. Onunla yaşamayı. Bu konudaki bütün başarısızlıkları."</span></p>

  <p class="calibre1"><span class="calibre2">"Ama Anthony'nin biraz bunun olacağını beklediğini düşünüyorum "</span></p>

  <p class="calibre1"><span class="calibre2">"Kabul edemeyeceğim sebepler yüzünden. Onun saçma metafizik sınıflandırması doğru olsa bile, günahını bağışlatmak için kefareti yerine getirmek zorunda."</span></p>

  <p class="calibre1"><span class="calibre2">"Ama sen tam da öyleymiş gibi davranıyorsun. Anthony sanki bizi izliyormuş, sen de ona nispet yapmalıymışsın gibi."</span></p>

  <p class="calibre1"><span class="calibre2">"Ben onun istediği şeyi dikkate almak zorunda değilim." Jane ona hitap etti ya da en azından başı birazcık döndü. "İçimdeki kadının istediği şeyi de." Jane yine başını önüne eğdi. "Biraz evvel arabada elimi tuttuğunda ağlamak istedim. Bunun saçma geldiğini biliyorum. Ben daha ziyade böyle olmasın isterdim." Jane, sessizliğin büyümesine izin vererek elini bardağının kenarında gezdirdi. Dışarıdaki sokak köpeği yine havlıyordu. Ama sonrasında Jane sözlerine devam etti: "Bu sanki senin rol yapılmasını istemediğin yanın, olur demek için geri kalan her şeyi reddetmekte hâlâ ısrar eden, korkunç bir sebep yüzünden feda etmek isteyeceğin yanın. Benden beklediğin şey, var olduğunu söylediğim bir şey gibi, var olduğunu biliyorum ama gidemeyeceğim bir ülkede. Aswan'da o gece uyanık halde yatağımda uzanıp farklı biri olmayı denedim. Kendi kendime bu adamın beni hep cezbettiğini söyleyerek, o halde neden olmasın. Bir macera olarak. Madem daha önce oldu. Ama yapamayacağımı biliyordum." Jane susup bekledi ama bu sefer de Dan suskundu. "Bu kısmen seni böyle 'bu adam' olarak nesnel bir şekilde düşünemeyişim yüzündendi." Jane yine duraksadı. "Gemide bir teste tabi tutuldum. Bir gece Alain uygunsuz bir teklifte bulundu. Hoş, ihtiyatlı, geleneksel Fransız tarzıyla. Briçte açılış teklifi yapar gibi. Ama odanın karşısına, sana doğru baktım. Eğer bunun sana ihanet etmek gibi bir sebebi olacağını anlayabilseydin, şimdiki durumun ardında da aynı sebebin olduğunu anlardın."</span></p>

  <p class="calibre1"><span class="calibre2">"Geleceğimi tahmin ediyordun, Aswan'da."</span></p>

  <p class="calibre1"><span class="calibre2">"Bunu düşünmeye vaktim olmadı. Ama şimdi düşünüyorum."</span></p>

  <p class="calibre1"><span class="calibre2">Dan bardağını seyrediyordu.</span></p>

  <p class="calibre1"><span class="calibre2">"Sen her zaman kaçırılan fırsatlar üzerine kurulu bir hikâyenin aslında kötü bir film senaryosu olduğunu söyleyebilirsin."</span></p>

  <p class="calibre1"><span class="calibre2">"Ama bizimki öyle. Az önce hepimiz adına bir seçimi yok ettiğimi söyledin. Bunu tekrar yapma riskine giremem."</span></p>

  <p class="calibre1"><span class="calibre2">"O halde bunca yıl hiçbir şey öğrenmemişiz. Çöllerin nasıl daha da çoraklaştırılacağı dışında."</span></p>

  <p class="calibre1"><span class="calibre2">"Böyle konuşursan gerçekten ağlayacağım."</span></p>

  <p class="calibre1"><span class="calibre2">"Ben de sana katılabilirim."</span></p>

  <p class="calibre1"><span class="calibre2">Ama Dan sanki böyle bir saçmalığı kesermişçesine elini uzatıp Jane'in ellerini tuttu. Birsüre sonra Jane aynı şekilde Dan'in elini sıkarak karşılık verdi. Birleşen eller, aralarındaki kilimin üzerindeydi.</span></p>

  <p class="calibre1"><span class="calibre2">"Anlayamadığım tek şey hayatımda nasıl olup da iki kez böyle zorlu kötü bir kadını beğenebildiğim."</span></p>

  <p class="calibre1"><span class="calibre2">"En azından bu konuda hemfikiriz."</span></p>

  <p class="calibre1"><span class="calibre2">Dan, Jane'in kilimin üzerinde olan eline hafifçe vurdu ama sonrasında sessizlik oldu. Dan'in hem şefkati hem de rahatsızlığı derinleşiyordu. Şefkatliydi çünkü Jane'in reddedişinin ardında yatan şeyin aynı zamanda Jane'de sevdiği bir yan olduğunu, onun, hayatındaki herhangi başka bir kadın gibi olmadığını biliyordu. Bu eşsizlik, Anthony'nin çelişkiyle ilgili eski argümanına çok yoğun bir şekilde karışmış olarak gelmesine rağmen. Ama bu artık</span> <span class="calibre3">neğo cjuia absurdum'dan</span> <span class="calibre2">daha önemsiz bir</span> <span class="calibre3">credo</span> <span class="calibre2">idi. Dan Jane'in sadece hem doğayı hem de aklı kendi tarafında kabul etmiş olmasından değil aynı zamanda kendisi içindeki doğru dramatik gelişmenin özgün duyusuna aykırı olduğu iÇin de rahatsız olmuştu. Dünyanın bir ucuna gelmişlerdi ve sonunda Dan'in kişisel yazgıyla ilgili olarak bu ücra ama çok etkili, bilinçaltındaki en derin düşüncelerinin çıktığı yerin yadsındığı yerde buluşamamışlardı. Dan yıllarca daha iyi bir yer hayal etmek için uğraşabilirdi ve insanın bahtına çıkacak olan şeyi yaratmakta başarısız olabilirdi; öylesine uygun, dış dünyadan öylesine soyutlanmış, insani durumunun gerçeğini öylesine haykıran. Dan karşısındaki insani durumun zerresine bakıyordu, başı şu anda yana kaykılmış, galabiyası, üzerine giymiş olduğu eski Avrupai ceketinin klapasına gömülmüş: islami usul Tiresias<a id="footnote2"></a><sup class="calibre6"><a href="#bookmark1">2</a></sup>.</span></p>

  <p class="calibre1"><span class="calibre2">Hiç kıpırtı yok. Ama Dan, Jane'in elini bırakmıyordu. Dan daha genel bir rahatsızlık duydu, geçmişlerine, zamandaki tiplerine karşı. Kendilerini ya da sözde ahlaki benliklerini çok ciddiye alıyorlardı. Bu aslında Dan'in öğrenciyken kaldığı odadaki aynalarla özetlenmişti: onların neslinin tümünün kibirli narsisizmi. Bütün liberal vicdani el vermeyişler, doğru yaşamak ve doğru yapma konusunda duyulan kaygı, harici ilkelere değil de nefse olan takıntı üzerine kuruluydu. Belki de nihai kabalık orada yatıyordu: Kişinin, çağının tinsel asalet düşüncesine uymaya çalışması. Sanki ahiret düşüncesine gülünüp geçilse de, insan ölen bir gezegende kısa bir ömrü olan bir hayvan değildi sadece, yüzleşeceği ölümsüz bir ruhu ve kıyamet günü vardı ve birinin istediği şey çok masum, mahrem ve küçüktü. Dan'in içinden bunu Jane'e söylemek geçti. Ama sonra belki de bunun, duygusunu kaybetmiş bir mesele olduğunu bildiğinden tartışmayı sonlandırmak için bunu atladı. Başını çevirip Jane'e baktı.</span></p>

  <p class="calibre1"><span class="calibre2">"Jane, neden iki normal insan gibi davranıp bu gece aynı odada kalmıyoruz?"</span></p>

  <p class="calibre1"><span class="calibre2">"Bu hiçbir şeyi çözemeyeceği için."</span></p>

  <p class="calibre1"><span class="calibre2">Dan sahte bir iğnelemeyle mırıldandı "Kendi adına konuş." Ama Jane tepki vermedi, en ufak bir gülümsemeyle bile. Dan, Jane'in elini bastırdı ve daha da alçak sesle konuştu. "Öyle bir şey olmadığını biliyorsun. Sadece sana sarılmak istiyorum. Sana yakın olmak."</span></p>

  <p class="calibre1"><span class="calibre2">Jane zemine bakıyordu, sanki zeminin de derinliğine, çok daha ötelerdeki birşeye. Dan yine Jane'in elini sıktı ama Jane'in eli hareketsizdi. Dan, Jane'in yüzündeki soğuk aksiliğin hiç yumuşamadığını sezebiliyordu ama yüzünde üzüntü vardı; bir tür nihai köşeye sıkıştırılmışlık ama yine de teslim bayrağını açamayan.</span></p>

  <p class="calibre1"><span class="calibre2">Bu sessizliğin nasıl bozulacağını Dan bilemeyecekti çünkü Labib (o sırada neyse ki bu olmuştu) yeniden ortaya çıkmış ve Dan'le Jane'in yanına gelmişti. Masaya geçebilirlerdi, yemekleri hazırdı. Ayağa kalktılar. Labib'in oturduğu masanın diğer tarafında bir masa seçmelerine rağmen kendilerini daha fazla korunmasız hissettiler. Konuştukları işitilebilirdi. Daha genç olan adam servis yapıyordu. Küçük bir pilav tepesinin üstünde kuzu güveç vardı. Çok sade ama iştah kesici değil. Lezzetlendirmek için kimyon, diğer egzotik bitkiler eklenmişti. Pilav da güzeldi. Dan bir bira daha içti. On iki adım uzakta aynı yemeği yiyen Labib'e yüzleri dönük olarak oturuyorlardı. Labib ingilizce'siyle gösteriş yaptığı için memnun görünüyordu. Şaşı gözlü adam uyanmıştı, servis aralarında garson onun yanında oturuyordu,- aşçı da gelip sobanın yanına oturdu. Bu sefer Labib Suriye'yle ilgili kesinlikle kötü olmayan bir şeyi kabul etmeye hazırdı, aşçıyı önceden tanıyordu, Şam'da bir otelde çalıştığı zamanlardan. Dan'le Jane, Şam'a mutlaka gitmelilermiş, pazaryeri çok iyiymiş, çok ucuzmuş, bir sürü yerel kıyafet, mücevher. Soruları Dan'den çok masaları arasındaki boşluktan kibarca diplomatçı-lık oynayarak Jane yanıtladı, babasının kızı. Hiçbir şey konuşulmamış gibiydi ama birbirlerinden gözlerini kaçırıyorlardı.</span></p>

  <p class="calibre1"><span class="calibre2">Yemeğin ardından iki tabak yoğurt ve bir kâse portakal geldi, ardından da Türk kahvesi. Şoförle yarın. ne yapılacağını konuştular. Labib öğle vakti geri dönmek istiyordu. Görülecek müzeler, hamamlar, mezarlar, ölü şehrin kendisi vardı. Çok fazla yer. Gün ağarırken yataktan kalkmaları gerekiyordu, saat yedide, her yeri görmek istiyorlarsa. Labib radyodan hava durumunu dinlemişti. Sis beklenmiyordu ama hava bulutlu belki de yağmurlu olabilirdi. Yarın zaman darlığı çekilecekmiş gibi görünüyordu. Yapılacak çok iş vardı, gelgelelim hava erken kararıyordu, Labib, isterlerse okuyabilecekleri Fransızca eski bir rehber olduğundan bahsetti. İhtiyar adama rehberi buldurdu.</span></p>

  <p class="calibre1"><span class="calibre2">Dan'le Jane sayfa kenarları kıvrılmış kitapçıkla beraber sobanın arkasına çekildiler. Labib'in masası temizlendi, Labib olduğu yerde kalmıştı, aşçıyla bir tür tavla oynamaya başladılar. Zarlarla değil de iskambil kâğıtlarıyla oynuyorlardı. Diğer iki adam yanlarına gelmiş onları seyrediyorlardı, aralarında sessizce yorumlar yapıyorlardı; kâğıtları karşılıklı masanın üzerine vurduklarında ara sıra ufak takırtı geliyordu. Bu arada Jane, Dan için rehberi tercüme ediyordu. Bu bilgiç, bayat, üçüncü sınıf şeye sığınma bahanesi, sanki bu küçük hizmeti, kusurlarını affettirebi-lirmiş gibi hoşuna gitmiş görünüyordu Jane'in. Dan, Jane'in ne söylediğini değil de sesini dinliyordu. Dan'in bir yanı rehberi Jane'in elinden kapıp odanın karşısına fırlatıp atmak istiyorsa da diğer yanı nedense yabancılıktan, ümitle korku karışımı bir histen, orada olmaktan dolayı vecd halindeydi. Saatine göz attı. Daha dokuz bile olmamıştı. Aslında üç saatten daha az süredir orada olsalar da sanki günlerdir oradaymışlar gibi geldi. Jane okumasının sonuna geldi. Dört adamın olduğu yerden nidalar, sırıtmalar geliyordu. Bir darbe, talih Labib'e karşı aşçıya güldü ve yeni bir oyuna başladılar.</span></p>

  <p class="calibre1"><span class="calibre2">"Dışarı çıkıp biraz hava alalım mı?"</span></p>

  <p class="calibre1"><span class="calibre2">"Nasıl istersen. Burası çok sıcak oldu."</span></p>

  <p class="calibre1"><span class="calibre2">Ayağa kalktılar, Dan neye niyetlendiklerini Labib'e açıklarken Jane yatak odalarına çıktı.</span></p>

  <p class="calibre1"><span class="calibre2">Şoför eliyle işaret etti. "Şu taraftan değil. Harap. Kötü köpekler." Başparmağını dışarıda bırakıp dört parmağını ısırır gibi yaparak ne demek istediğini gösterdi.</span></p>

  <p class="calibre1"><span class="calibre2">"Şu taraftan mı?" Dan eliyle yolu işaret ediyordu. O taraf uygunmuş gibi görünüyordu. Labib daha genç olan adama bir şeyler söyledi, adam gidip bir cep feneri getirdi.</span></p>

  <p class="calibre1"><span class="calibre2">Dan, Jane'i odasının kapı eşiğinde üzerine Rus paltosunu giymiş, bir eşarp bağlamış halde buldu. Odada fena bir gazyağı kokusu vardı.</span></p>

  <p class="calibre1"><span class="calibre2">"Aman Tanrım." Dan, Jane'in yanından geçip kokunun geldiği yere doğru gitti. "Burada uyuyamazsın."</span></p>

  <p class="calibre1"><span class="calibre2">"Sorun değil. Pencereyi açarım."</span></p>

  <p class="calibre1"><span class="calibre2">"Soğuktan donar ölürsün."</span></p>

  <p class="calibre1"><span class="calibre2">"Şu battaniyeler varken donmam."</span></p>

  <p class="calibre1"><span class="calibre2">Dışarıda rüzgârın kesildiğini fark ettiler ama havada yoğun bir nem vardı. Labib'in aktardığı hava durumuna rağmen sis çökmüştü. Sis yılankavi bir şekilde el feneri ışığının içine sürüklendi, hayalet gibi bir nefes tarafından iteklenerek. Siyah Chervrolet'nin yanından yürüyüp geçtiler ve garip köpekler hakkında tahminlerde bulunarak aşağı yola doğru indiler. Belki de Labib çakallar demek istemişti, ikisi de burada çakal olup olmadığına emin değildi. Dan yine tartışmak niyetindeydi ama fikrini değiştirdii Jane konuşabilsin diye. Ama çok geçmeden Jane'in bu konuya yeniden dönmek istemediği netleşti. Sessiz de kalmayacaktı. Jane yine mükemmel yol arkadaşını oynuyordu: Aralarına şimdiki zamanı koydu.</span></p>

  <p class="calibre1"><span class="calibre2">Kuzeye doğru gökyüzü biraz daha açık duruyordu ama etraflarını karanlık ve sağa sola saçılmış kayıp bir medeniyetin gizli yıkıntısı sarmıştı: parçalanmış duvarlar, bir sıra sütun, kırık parçaları oraya buraya dağılmış bir yığın. Havadan olduğunda karar kıldılar; hava, klasik eski medeniyetin berrak atmosferini, oranın unsurlarına, yitikliğine, bitkinliğine ve gerçek ölüme çeviriyordu. Tüdmür isminin vaat ettiğiyle gerçeklik arasındaki tezat: gölgeli havuzlar, pırıltılı mermer, güneşin aydınlattığı bahçeler, lüks ve zevk düşkünü Roma'nın dermansız Doğu'yla evlendiği yerin tüm çağrışımları. Orası daha ziyade Iskoçya'da Dartmoor gibiydi, Jane'le Nell'in öğrencilikte savaş yıllarını geçirmiş oldukları Connecticut.</span></p>

  <p class="calibre1"><span class="calibre2">Homs'dan gelen yolun daha sert bir sathına geldiler ve oradan biraz aşağı yürüdüler ama nem yüklü ayaz korkunçtu. Sağ taraflarında sisin içinde bir yerde sivri kulaklı bir köpek, görünmeden onların çok yakınına gelmişti, belki de daha önce havlamasını duydukları köpekti, şüpheli bir asabiyetle havlamaya başladı. Gözdağı veren köpeğin sesinden dolayı pes edip geri döndüler. Köpek, Zenobia Oteli'ne kadar ara ara peşlerinden gitti, öfke ve umutsuzluk arasında kalmış bir can.</span></p>

  <p class="calibre1"><span class="calibre2">Adamlar oynadıkları oyundan sırıtarak başlarını kaldırdılar, sanki bu yabancıların çok geçmeden engelle karşılaştıklarını ve akıllarının başlarına geldiğini görmekten memnun olmuşlar gibi. Jane sobanın yanında ayakta dikilip ısındı, bu arada Dan adamlarla karşılıklı, köpeklerle ilgili bir şeyler konuştu. Bu köpekler arsalarda, harabelerde yavrulayan yabanileşmiş evcil köpeklerdi, görünüşe göre. Akşam yemeği servis eden garson ellerini kaldırıp bir tüfeğin tetiğine basarmış taklidi yaptı, belki sırf şaka olsun diye ama gözlerinde belli belirsiz meşum bir şeyin parıltısı vardı. Alçak sesle Arapça bir şeyler söyledi, diğer adamlar da gülümsediler.</span></p>

  <p class="calibre1"><span class="calibre2">"Ne dedi, Labib?"</span></p>

  <p class="calibre1"><span class="calibre2">"Diyor ki İsrailli adamlar gibi köpekleri vurmak "</span></p>

  <p class="calibre1"><span class="calibre2">Dan yukarıya çevrilmiş yüzlere durumla ilgili bir gülümsemeyle karşılık verdi. "Bizi uyandıracaklar mı?''</span></p>

  <p class="calibre1"><span class="calibre2">"Tabii. Saat yedide."</span></p>

  <p class="calibre1"><span class="calibre2">Dan, Jane'e döndü. "Sen burada oturup kitap okumak istersen?"</span></p>

  <p class="calibre1"><span class="calibre2">"Yo." Jane sobaya bakan yönünü değiştirdi.</span></p>

  <p class="calibre1"><span class="calibre2">"Odalarımızı değiştirelim."</span></p>

  <p class="calibre1"><span class="calibre2">"Yo, gerçekten..</span></p>

  <p class="calibre1"><span class="calibre2">"O kokuda uyuyamazsın."</span></p>

  <p class="calibre1"><span class="calibre2">"O zaman sen niye uyuyasın?"</span></p>

  <p class="calibre1"><span class="calibre2">Jane adamlara iyi geceler dedi, Dan de buna elini havaya kaldırarak ortak oldu, sonra geçip koridora çıktılar. Jane odasının kapalı kapısının önünde durdu, başı biraz önüne eğikti. Sanki söyleyebileceği hiçbir şeyin uygun kaçmayacağını biliyormuş gibiydi.</span></p>

  <p class="calibre1"><span class="calibre2">"En azından senin için şu lanet şeyi dışarı çıkarayım."</span></p>

  <p class="calibre1"><span class="calibre2">Jane duraksadı, sonra başıyla onay verdi ve kapıyı açtı. Koku hemen burunlarına geldi. Dan bir nefes aldı, sonra eski sobanın yanına çömeldi ve yakıt borusu üzerindeki bir vanayı açtı. Vana sızan gazyağı yüzünden ıslaktı. Çarkın bir başka dişlisi: Alev bir an beyaz yandı sonra arızalanıp tüttü. Dan başını kaldırıp Jane'e doğru yüzünü buruşturdu.</span></p>

  <p class="calibre1"><span class="calibre2">"Başka bir oda açmaları için adamları çağırayım."</span></p>

  <p class="calibre1"><span class="calibre2">Jane elleri ceplerinde yere bakıyordu. Dan ayağa kalkıp Jane'in yanına gitti.</span></p>

  <p class="calibre1"><span class="calibre2">"Jane."</span></p>

  <p class="calibre1"><span class="calibre2">Jane eldivenli ellerini çok yavaş bir şekilde ceplerinden çıkarıp ürkekçe Dan'in ellerine doğru uzattı. Hâlâ taktığı yeşil eşarplı başıyla sanki Dan'e çarpacakmış gibi önüne eğik duruyordu. Dan, Jane'in ellerini tuttu. Jane o kadar alçak sesle konuşuyordu ki Dan söylediklerini zar zor duyuyordu.</span></p>

  <p class="calibre1"><span class="calibre2">"Bu söylediğimi değiştirmeyecek."</span></p>

  <p class="calibre1"><span class="calibre2">"Buna rağmen mi?"</span></p>

  <p class="calibre1"><span class="calibre2">"Çok üşüyorum, D<sub class="calibre11">an</sub>."</span></p>

  <p class="calibre1"><span class="calibre2">Dan gülümsedi, bu ifade neredeyse hakaret içeriyordu, sanki bu pes ediş sıcaklık meselesiymiş ve bunun icabına bakmak Dan'in güçlerini aşıyormuş gibi.</span></p>

  <p class="calibre1"><span class="calibre2">"Biraz sıcaklık. Metruk bir yerde."</span></p>

  <p class="calibre1"><span class="calibre2">Jane sanki şimdiden donmuş gibi olduğu yerde duruyordu amasonra eldivenli parmaklarıyla Dan'in parmaklarını sıktı.</span></p>

  <p class="calibre1"><span class="calibre2">"Birazdan geleceğim."</span></p>

  <p class="calibre1"><span class="calibre2">Dan eğilip Jane'in eşarbının üzerini öptü, o da deri eldivenli parmaklarını sıktı, sonra çıkıp banyoya gitti. Dan koridorun ucundan geri döndüğünde Jane'in odasının kapısı kapalıydı. Dan'in odası da gaz yağı kokuyordu ama onun odasındaki kadar keskin bir koku yoktu ve artık oda ısınmıştı. Dan sobayı söndürmek için eğildi, sonra fikrini değiştirip soyundu, ışığı kapattı, soğuk yatağın içine girdi. Çarşaflar sert, ütüsüz, bariz şekilde nemliydi. Sobanın mavi alevi tavanda fosfor gibi parlıyordu. Dan, Jane'in koridordan banyoya gittiğini sonra da odasına geri döndüğünü duydu. Odasının kapısı kapandı ve sessizlik oldu. Dan, Jenny'yi, ihaneti düşünüyordu: köprüler, kıyılar, çorak topraklar. Sessizlik uzun sürdü. Jane'in koridordan odasına dönmesinin üzerinden beş dakika geçmişti, üstünü değiştirmesi için gerekenden çok daha fazla bir zaman ve geleceğini çok gönülsüzce söylemişti. Dan, Jane'in fikrini değiştirmesinden korkmaya başlıyordu. Jane'in üzerinde kıyafetleriyle, kımıldayamayacak halde yatağının kenarında oturduğunu görüyordu.</span></p>

  <p class="calibre1"><span class="calibre2">Dan bir dakika daha zaman vermeye karar verdi; içinden saymaya başladı ama sonra Jane'in kapısı çok sessiz bir şekilde açılıp kapandı. Jane içeri girdi. Dan bir dirseği üzerinde doğruldu, ilk bakışta Jane'in üzerinde hâlâ dışarıda giydiği paltosu olduğu için Jane'in orada kalamayacağını söylemeye geldiğini düşündü, sonra Jane kapıyı kapatmak için arkasını döndüğünde paltosunun altına geceliğini giymiş olduğunu fark etti. Jane doğruca yatağa geldi ve çevik bir hareketle paltosunu üzerinden çıkarıp bir sandalyede duran Dan'in giysilerinin üzerine attı. Bir dakika sonra Dan'in gergin halde tutmuş olduğu yatak örtüsünün altına giriverdi. Dan'in Jane'i hemen kendisine doğru çekerek kucaklamasıyla Jane başını Dan'in boynuna gömdü ve birden bu ilk çıplak temasta, Dan, göğsüne gömülen bu başla bu bedende sadece dokunmasına izin verilen şeyin, zamanın, bütün o kayıp yılların, evliliğin, anneliğin olmadığını, gerçek bir kız bedeni olduğunu anladı. Onca soyunmaların ve yatağa girmelerin, eskiden, nasıl bir duygu olduğuyla ilgili hassas ve dokunaklı anısı, bunu yeniden yaşamak Dan'i hissizleştirmişti, entelektüellik ve alenilikten çıkıp fiziksel ve mahrem bir temasa girmek... Bunun tuhaf basitliği, nefis bir şok, insanların diğer her türlü bilgi ve ilişkiyle vakit kaybedip etmediğine duyulan merak.</span></p>

  <p class="calibre1"><span class="calibre2">Yarım dakika kadar öylece birbirlerine sarılmış halde durdular, sonra Dan, Jane'i öptü. Jane de karşılık verdi ama Dan fiziksel bir çekingenlik olmasa da yine de ihtiyat hissediyordu. Dan, Jane'e sardığı kollarını biraz gevşetti ve yatakta iki çocuk gibi, burunları neredeyse birbirine değerek öylece uzandılar.</span></p>

  <p class="calibre1"><span class="calibre2">"Neden bu kadar geç geldin?"</span></p>

  <p class="calibre1"><span class="calibre2">"Ben Katolikken buna dua etmek adını veriyorduk"</span></p>

  <p class="calibre1"><span class="calibre2">Ama Jane'in gözlerinde ve dudaklarında bir gülümseme vardı, Dan parfüm kokusu da alıyordu, daha dünyevi bir kibir.</span></p>

  <p class="calibre1"><span class="calibre2">"İkimiz için de mi dua ediyordun?"</span></p>

  <p class="calibre1"><span class="calibre2">"Özellikle senin için."</span></p>

  <p class="calibre1"><span class="calibre2">Dan yatak örtüsünün altından Jane'in bedeninin yan tarafını aşağı doğru sıvazladı. "Bu şekilde hâlâ çok hoşsun. Değişmemişsin."</span></p>

  <p class="calibre1"><span class="calibre2">"Hiç hatırlamıyorum."</span></p>

  <p class="calibre1"><span class="calibre2">"Hep hatırlıyorum." Dan, Jane'in bir elini tutup parmaklarını onun parmaklarına doladı. "Değiştin mi?”</span></p>

  <p class="calibre1"><span class="calibre2">"Fiziksel olarak değil."</span></p>

  <p class="calibre1"><span class="calibre2">"Duygusal olarak mı?"</span></p>

  <p class="calibre1"><span class="calibre2">Jane uzunca bir süre Dan'in gözlerinin içine baktı.</span></p>

  <p class="calibre1"><span class="calibre2">"Tarquinia'da geçirdiğimiz o geceyi hatırlıyor musun? Gece denize girip hepimiz aynı odada uyumak zorunda kalmıştık hani?"</span></p>

  <p class="calibre1"><span class="calibre2">"Çok net bir şekilde."</span></p>

  <p class="calibre1"><span class="calibre2">Jane başını önüne eğdi.</span></p>

  <p class="calibre1"><span class="calibre2">"O sırada bunu hatırladım."</span></p>

  <p class="calibre1"><span class="calibre2">"Anlatsana."</span></p>

  <p class="calibre1"><span class="calibre2">"Hâlâ sana âşık olduğumu biliyordum." Jane'in gözleri aşağı bakıyordu. "Eve gittiğimizde Anthony'ye anlatmaya çalıştım. Ama yapamadım. Sonra itiraf edecektim. Bunu da yapamadım. Hangisinin daha kötü bir günah olduğuna karar veremedim. Hâlâ böyle hissediyorum ya da bunu hissetmenin günah olduğunu düşünüyorum."</span></p>

  <p class="calibre1"><span class="calibre2">O sırada Jane başını tekrar yukarı kaldırıp Dan'in gözlerine baktı, tuhaf bir ciddiyet ve utangaçlık karışımıyla, sanki o sırada Dan, Anthony'ydi ya da Jane'in beklemediği bir papaz ve Dan anlaşılmaz bir sebepten dolayı bunun onları bir araya getiren bir sır olmadığını, bir engel olduğunu biliyordu,- eskiden şüpheli ve günah olan, hep öyle kalmalıymış gibiydi.</span></p>

  <p class="calibre1"><span class="calibre2">Kör olası köpek dışarıda bir yerlerde yine havlamaya başladı, Dan de bir kez daha T.S. Eliot'ı düşündü: "Köpeği buradan uzak tutun yahu..." Ama hatırlayıp da dizenin devamını getiremedi; aklı, bu dokunup sarıldığı, tuhaf bir şekilde bir bakireye yakışır hem istekli hem isteksiz bedendeydi. Dan, Jane'irı son zamanlarda birbirleriyle çelişen pek çok aleni imgesine sarılıyordu: öğretim üyesinin karısı, dengeli, ihtiyatlı, orta yaşlı İngiliz kadın ve şımdi daha fazla açıdan gerçekte olduğundan çok endişelendirici bir şekilde çıplaklaşmıştı.</span></p>

  <p class="calibre1"><span class="calibre2">"Çarşaflar nemli."</span></p>

  <p class="calibre1"><span class="calibre2">"Sorun değil."</span></p>

  <p class="calibre1"><span class="calibre2">"Sadece sana sarılmamı ister misin?''</span></p>

  <p class="calibre1"><span class="calibre2">Jane başını salladı ve gözlerini kapattı. Ayakları üşümüştü ama bedeninin geri kalanı sıcaktı. Dan'in onu kendine doğru çekmesine izin verdi, başını bir kez daha Dan'in boynuna gömdü. Jane'in edilgenliğine rağmen Dan içsel bir telaş yaşadığını, aklının karanlıkta çok hızlı çalıştığını hissediyordu. Yarım dakika geçti, Dan'in kontrol altına almaya çalışmadığı bir harekete karşılık olarak Jane'in eli Dan'in belinden sırtının en dar kısmına doğru kaydı ve bir dakika sonra Jane başını koyduğu yerden Dan'in onu öpmesi için kaldırdı ve artık Jane masumiyetten uzaklaşmıştı. Teslim oldu, en azından Eros'a; öpülmeye, okşanmaya, tahrik olmaya, yeniden keşfedilmeye. Dan üste çıkınca, altlarındaki bitap somyanın bir yeri gıcırdadı. Jane kollarını serbest bıraktı ama bir bacağını yatak örtüsünü kabartacak şekilde büktü, sonra Dan'in altında ezilirken biraz yayıldı. Sanki aslında fiziksel olarak buna özlem duyu-yormuş gibi ama kolları ve elleri bunu tasvip etmiyordu.</span></p>

  <p class="calibre1"><span class="calibre2">Sonraki birkaç dakikaya cinsel duygunun egemen olmasına izin verirlerken Dan'e, Jane'in bedenini ele geçirmiş başka biri tahrik oluyormuş gibi geliyordu. Bunun Jane'in o sırada edilgen olmasıyla ilgisi yoktu; kollarını kaldırmıştı, elleriyle okşayarak o da karşılık veriyordu ama bu paradoksal bir şekilde bunun bir ayin gibi görünmesine sebep oluyordu, fiziksel göreneğe teslim oluş. Dan hayatında bir kez olsun partnerinin konuşmasını, ne hissettiğini öğrenmek istiyordu. Dan yatak örtülerini arkaya doğru itmiş ve artık gözleri karanlığa alıştığından gözleriyle cevap vermesi için sürekli Jane'in yüzünü inceliyordu ancak gözleri buluştuğunda dahi Dan bu cevapları alamadı. Jane'in bedeni Dan'i, beklediğinden daha fazla heyecanlandırmıştı. Sobanın yaydığı loş ışıkta Jane'in bedeni hâlâ diri görünüyordu: narin kollu, ufak göğüslü... Bu yanı, Jane'in gizlediği sanki son bir sır olarak, ilave bir haksızlık olarak görünüyordu.</span></p>

  <p class="calibre1"><span class="calibre2">Ama bu Dan'in hayalini kurmuş olduğu gibi gerçekleşmedi, istediği, daha fazla şüphenin eriyip yok olacağı fiziksel olmayan orgazma ulaşamadı. Jane bunu beklememekle daha akıllıca davranmıştı ama Dan yine de biraz Jane'in beklememiş olduğu şeyi yaratmaya çalışmayarak onu aldattığını hissediyordu. Bunun yanında Jane de teslimiyet göstermiyor, Dan'i rahatlatmıyordu. Kısa bir süre için Jane dişi bir hayvandı; sahiplenici, sahiplenmesinin sürmesini isteyen biri. Hemen sonrasında hâlâ kısmen Jane'in üzerinde uzanırken Dan'in aklına başarısızlığın dilbilgisel özneye göre ifade edilebileceği geldi. Dan birinci ve ikinci tekil şahısları isterken bu, üçüncü tekil şahısta gerçekleşmişti.</span></p>

  <p class="calibre1"><span class="calibre2">Bu aynı zamanda, yaşın, birbirlerini bu kadar kolay bulmalarına ilişkin yanılsamanın yok olmasının verdiği üzücü, acı, küçük bir önseziydi. Çok küçük, çok kısa, çok çocuksu bir şey. Belki de bu yüzden Dan son zamanlarda hep yaşça daha genç kadınları tercih etmişti: Jenny'ler bedenlerinin miti yüzünden bir kişiyle kalamayacak kadar acemiydiler.</span></p>

  <p class="calibre1"><span class="calibre2">Dan, Jane'in yanına geçti, bir kolu üzerine dayanarak, bir kolu tLı Jane'e doğru. Jane gözlerini açmış tavana bakıyordu. Gözlerinin çok soğuk, hâlâ kendi benliğine dalmış halde olması Dan'in az önce düşündüğü şeyin nihai küçük bir doğrulaması olarak görünüyordu. Jane'in söylemiş olduğu şeyi değiştirmek Dan'in gücünü aşıyordu. Sanki Janc sadece aralarında gerçek bir sevişme olamayacağını göstermek için Dan'in onunla "sevişmesine" izin vermiş gibiydi. Sonunda Dan şöyle fısıldadı:</span></p>

  <p class="calibre1"><span class="calibre2">"Ne düşünüyorsun?”</span></p>

  <p class="calibre1"><span class="calibre2">Jane gülümsedi, sonra mavimsi ışıkta yüzünü Dan'e döndü.</span></p>

  <p class="calibre1"><span class="calibre2">"Keşke hiç yann olmasa."</span></p>

  <p class="calibre1"><span class="calibre2">Jane'in gözlerinde şefkat vardı en azından, bir tür itiraf.</span></p>

  <p class="calibre1"><span class="calibre2">"Bu şu anki halinden memnun olduğun anlamına mı geliyor?"</span></p>

  <p class="calibre1"><span class="calibre2">"Çok iyiydin." Jane uzanıp Dan'in elini tuttu.</span></p>

  <p class="calibre1"><span class="calibre2">"Birazcık ısındın mı?" Jane başıyla onayladı, hâlâ gülümsüyordu. "Neden fikrini değiştirdin?"</span></p>

  <p class="calibre1"><span class="calibre2">"Senin, meselenin bu olmadığını bilmeni istediğim için."</span></p>

  <p class="calibre1"><span class="calibre2">Dan kavuşmuş olan elleri kaldırıp Jane'in elini öptü. "Tek bir kanıtı kabul etmeyeceğim. Senin nasıl da seksi biri olduğunu keşfettim artık."</span></p>

  <p class="calibre1"><span class="calibre2">Jane'in koyu renkli gözleri şefkatje Dan'in gözlerine bakıyordu. Jane'in gözlerinde hem anaç hem de değişmeyen bir şey vardı. Jane hâlâ onu ya da kendisini hiç anlamamış olan kızdı: Hep Dan tarafından baştan çıkarılan, hep kararsız, sanki cinsiyetleri yer değiştirmişçesine Dan, Hawa; Jane ise inatçı Adem. Ama artık Jane sebep olduğu eziyetin farkındaydı. Dan sonunda, nasıl olduğunu pek söyleyemese de Jane'in gözlerinden hiçbir şeyin değişmemiş olduğunu biliyordu. Jane ikna olmamıştı ya da sadece bunun aralarındaki derin geçimsizliği ortadan kaldıramayacağına ikna olmuştu, aslında Jane'in düşündüğü şey buydu. Jane'in gözleri kapandı.</span></p>

  <p class="calibre1"><span class="calibre2">"Yorgun musun?"</span></p>

  <p class="calibre1"><span class="calibre2">"Hımm."</span></p>

  <p class="calibre1"><span class="calibre2">"Sobayı kapatayım."</span></p>

  <p class="calibre1"><span class="calibre2">Dan eğilip Jane'i dudaklarından öptü. Jane kolunu Dan'e dolayıp Dan'i bir süre kendisine yakın tuttu az önce Dan'in onun gözlerinden okuduğu şey yüzünden affını istermiş gibi. Sonra Dan yataktan çıkıp sobayı söndürdü; panjurları açıp pencerelerden birini bir iki santim aralık bıraktı. Bu arada Jane yatak örtülerini üzerine örtmüştü. Dan yine Jane'in yanına geldi. Bir kez daha kısa bir süre öpüştüler sonra Jane arkasını döndü. Dan bir kolunu Jane'in boynunun altından geçirip elini aşağı doğru eğip Jane'in göğüslerine dayayabileceği şekilde uzattı; sonra diğer elini Jane'in beline, karnına doğru uzatıp Jane'i yanına doğru çekti. Dan ısındıkça (karanlıkta birbirlerinin uyanık olduklarını biliyorlardı) bu masum, suskun çıplaklığın sevişmekten daha yakın, daha derin hir şey olduğunu hissetmeye başladı. Bu şekilde Dan'in gerçek anlamda Jane'e sahip olmasından daha fazla bütünleşmişlerdi birbirleriyle. Kokusu, Jane'in saçlarının hafif teması, kucaklaşmış bedenler, Jane'in Dan'in elleri üzerinde duran elleri... Dan anlayamıyordu: Jane nasıl olur da korkularının temelsiz olduğunu, tereddütlerinin anlamsızlığını, bireysel bağımsızlığa olan tutkusunun gerçek doğasına tamamen yabancı olduğunu hâlâ göremiyordu? Oysa bahttan, yazgının tesadüflerinden çok daha derin bir şey bunun gerçekleşmesini istiyordu.</span></p>

  <p class="calibre1"><span class="calibre2">Yirmi dakika kadar sonra Jane'in uyuyakalmış olduğunu fark etti. Uyuşmuş olan kolunu sessizce çekti, sonra öbür tarafa döndü. Kolunu çekmesi Jane'i birazcık uykusundan uyandırmış olmalıydı. Bir süre sonra Dan, Jane'in de döndüğünü hissetti, içgüdüsel olarak, uyuyan bir eş gibi bir elini Dan'in kalçasına doğru attı. Sanki rüyasında firar edenin Dan olduğunu görüyordu.</span></p>

  <p class="calibre1"><a id="bookmark2"></a><span class="calibre5">DİŞİ KÖPEK</span></p>

  <p class="calibre1"></p>

  <p class="calibre1"><span class="calibre2">Dan kapısı tıklatıldığında derin uykudaydı. Yattığı yerden uyan</span>dığını <span class="calibre2">duyurmak için seslendi, daha doğrusu homurdandı. Belli belirsiz bir mırıltı oldu, ayak sesleri uzaklaştı. Panjurlardan soğuk bir gün ışıması sızıyordu. Birkaç dakika sonra, hâlâ yarı uykuiu halde olan Dan nerede olduğunu tamamen unutmuştu, odayla Thorncombe'daki yatak odası arasında benzerlik kurmaya çalışıyordu, birbirini izleyen korkunç rüyalarla ahenkli gerçeklik arasında tanıdık bir labirentin içindeydi. Sonra üzerinde pijamalarının olmadığını fark etti. Ne olduğunu hatırladı. Ama birkaç dakika daha oldı;ğu yerde yatmaya devam etti, dönüp bir ele uzanacağını sanarak. H.ıyalini kurmuş olduğu şey her ne ise aklını endişelerden arındırmış görünüyordu, bu ortak sükûnette, sessizlikte, şafakta Jane'i yeniden ele geçirebilirdi. Arkasına doğru elini uzattı. Ama eli beklediği gibi Jane'in yumuşak, sıcak, dişi tenine değil</span></p>

  <p class="calibre1"><span class="calibre2">yatak örtüsüne değdi. Bir dirseğinin üzerinde hızla arkasına döndü, artık tamamen uyanmıştı.</span></p>

  <p class="calibre1"><span class="calibre2">Yatakta kimse yoktu. Yastığın üzerinde bir çukur, battaniyeler özenle yerine serilmiş. Jane'in sandalye üzerindeki paltosu da yoktu. Dan, Jane'in usulca yataktan çıkıp banyoya gitmiş olabileceğini düşünüyordu ama sonra onun nerede yatmış olduğunu düşünüyordu; yatak sıcak değildi, Jane bir iki dakika önce gitmiş olamazdı. Dan, Jane'in yatmış olduğu yere doğru baktı, sonra da kapalı kapıya Soğuk, omuzlarını üşütmüştü ama yüreği daha da soğuktu. Dan bunun âdetlere tuhaf bir hürmet olabileceğini düşünmeye çalışıyordu ama başka sebepler de arıyordu. İncelik ya da şefkat bir yana aşk onun böyle uyanmasına izin veremezdi. Başka bir şey ispat edilmeliydi ve acımasızca. Bu sanki Jane'in onu aldatarak önceki gecenin sadece Dan'in bir hayali olduğunu düşündürmek istemesi gibiydi. Ama Dan hâlâ hafif parfüm kokuları alıyordu.</span></p>

  <p class="calibre1"><span class="calibre2">Dan yataktan çıkıp yanında getirmiş olduğu yağmurluğunu üzerine giydi. Dışarıda kapının önünde soğukta hafifçe buharı tüten bir kova su duruyordu. Jane'in kapısının önünde kova yoktu. Dan Jane'in kapısına gitti, kapıyı tıklattı sonra da açtı. Jane'in çantası hazırlanmış halde yatağın yanında duruyordu, paltosu da yatağın ucuna serilmişti ama Jane orada değildi. Dan tekrar kendi odasına gitti, hızla panjurları açtı. Bu da bir şok yaşamasına sebep oldu. Sis beklendiği gibi yükselmişti ama Dan'in önünde uzanan düzlüğün etrafındaki tepelerin doruklarında en yüksek noktadaki gri bulut yeni açılıyordu. Ama Dan buna pek dikkat etmedi.</span></p>

  <p class="calibre1"><span class="calibre2">İki mili aşkın bir alana yayılan ova olağanüstüydü: Harabelerin uçsuz bucaksız manzarası ve izole edilmiş moloz yığınları, eskiden nükleer bir yıkıma uğramış ve kısmen tekrar kuma gömülmüş yaralı bir şehir gibiydi. Düzlüğün üzerinde ürkütücü kare kuleler ufuk çizgisine doğru yükseliyordu. Sağa sola saçılmış harabeler, azıcık koyu kırmızı ve kahverengiye bulanmış koyu bir grilikteydi. Görünürde ne bir ev ne bir ağaç ne de bir insan vardı. İnsan, gecenin nasıl bu kadar çok şeyi, böyle ürperten, böyle umutsuz, böyle sabit, böyle engin, böyle eşsiz bir manzarayı gizlediğine inanamıyordu. Böyle önceden uyarmaksızın, böyle uzak, böyle ıssız bir enginlikte, Herculaneum, Pompei ya da Dan'in şimdiye kadar gördüğü herhangi bir kadim şehir. Aslında bir iki dakikalığına Dan'in tepkisi sırf meslekiydi: Bu unutulmaz manzarayı herhangi bir film yapımcısının hiç kullanmamış, her eğitimli insanın ortak görsel hafızasının bir parçasına dönüştürülmemiş olmasına duyulan şaşkınlık. Dan gözleriyle otelin yakınlarında Jane'i aradı ama göremedi. Tüm manzara cansızdı.</span></p>

  <p class="calibre1"><span class="calibre2">Dan banyoya gidip yıkandı, tıraş olduktan sonra odasına dönüp üstünü giyindi. Jane'in ortadan kaybolması gittikçe daha affedilmez, insanlık dışı gibi görünüyordu dışarıdaki ölü şehre ilk kez birlikte baka mazlarmış gibi. Dan sobanın olduğu salona gitti. Jane önceki akşam yemek yemiş oldukları masada oturuyordu, yanında pirinç bir cezve duruyordu. Salonda başka kimse yoktu. Jane bir an Dan'in olduğu tarafa doğru gülümsedi ve Dan karşısına geçene kadar gözlerini Dan'den ayırmadı. Dan, Jane'in yüzündeki ifadeyi inceleyerek bir saniye dah;ı orada ayakta dikildi. Dan'in ifadesini gördüğü için Jane'in ifadesinde' de mazeret vardı.</span></p>

  <p class="calibre1"><span class="calibre2">"Erken kalktım. Uyuyamadım "</span></p>

  <p class="calibre1"><span class="calibre2">”Ne zamandır ayaktasın?"</span></p>

  <p class="calibre1"><span class="calibre2">"Bir saattir."</span></p>

  <p class="calibre1"><span class="calibre2">Dan oturdu, bir hareket, uzatılacak bir el bekliyordu. Ama Jane cezveyi kaldırıp Dan'e kahve doldurdu banal bir evcimen hizmet gerçeği gizleyebilirmişçesine. İradesine karşın bu hareket, Dan'in hiç beklenmedik bir şekilde bunu kabul etmesine sebep oldu.</span></p>

  <p class="calibre1"><span class="calibre2">"Keşke beni de uyandırsaydın."</span></p>

  <p class="calibre1"><span class="calibre2">Jane gülümsedi. "Çok derin uyuyordun."</span></p>

  <p class="calibre1"><span class="calibre2">Gülümsemesi daha da saçmaydı,- hatta çekilmez derecede, birazcık da yıllarca Dan'in yanında uyumuş bir kadının durumu gibiydi. Jane, Dan'e şeker kâsesini uzattı ama Dan, Jane elini çekmeden elini yakaladı.</span></p>

  <p class="calibre1"><span class="calibre2">"Jane?"</span></p>

  <p class="calibre1"><span class="calibre2">Kom Ombo'da olduğu gibi Jane de başını eğip ikisinin kavuşmuş ellerine baktı. Jane de Dan'in elini sıkarak karşılık verdi ama bu sıradan bir şekilde yapıldı, bir kabul olarak değil bir özür olarak. Jane'in gözleri bunu teyit etmek için Dan'in gözleriyle buluştu. Gözleri gecenin yaşandığını kabul ediyordu ama bunun ötesinde hiçbir şeye razı olmuş gibi görünmüyorlardı. Dan yine konuştu.</span></p>

  <p class="calibre1"><span class="calibre2">"Ne oldu?"</span></p>

  <p class="calibre1"><span class="calibre2">"Yok bir şey."</span></p>

  <p class="calibre1"><span class="calibre2">Dan elini biraz daha sıktı ama Jane'in eli hareketsiz kaldı, tepkisizdi.</span></p>

  <p class="calibre1"><span class="calibre2">"Bir şey yok mu?"</span></p>

  <p class="calibre1"><span class="calibre2">Jane yine başını eğip ellere baktı, Dan'in elini sıktı, sonra kendi elini çekti.</span></p>

  <p class="calibre1"><span class="calibre2">"Evet, tabii ki bir şey var."</span></p>

  <p class="calibre1"><span class="calibre2">Dan bir nefes aldı, uyku mahmurluğunu attığını bilerek, sonra kahvesine baktı.</span></p>

  <p class="calibre1"><span class="calibre2">"Neden yataktan kalkman gerekiyordu?"</span></p>

  <p class="calibre1"><span class="calibre2">"Tekrarlama gereksinimi?"</span></p>

  <p class="calibre1"><span class="calibre2">"Ne için?''</span></p>

  <p class="calibre1"><span class="calibre2">"Roma ve gerçeklik." Jane yine Dan'in gözlerini inceliyordu. "Rüyaların en hassasından sonra, Dan."</span></p>

  <p class="calibre1"><span class="calibre2">Dan öfkelendiğini hissediyordu ve Jane'in artık onun gözlerine geceleyin Dan'in bedeniyle birleştiği kadar çıplak bir şekilde bakabildiği için değil, görevini yapamayacak bir makinenin önünde duran bir adam gibi öfkeliydi, halbuki makineyi çalıştırmak için kullanma talimatındaki her şeye kelimesi kelimesine uymuştu. Dan tüm tartışmaları ve layihaları düşünüyordu hem sözel hem de fiziksel, ani ve korkunç bir şekilde nesnel bir önseziyle, psikolojik değil de onulmaz durumdaki patolojik bir şeyle uğraşıyor olduğunu düşündü. Zaten belki de eylemden bile önce Jane bunu yapmayı aklına koymuştu: Yapamayacağını ispatlamaya razı olmak. Dan öfkeden köpürmesine çok az kaldığını biliyordu,- belki de göz yaşı dökmesine, gerçi aynı zamanda daha fazla yalvarmak da faydasızdı. Belki de Jane yapması gereken şeyi yapmıştı ve şimdi öyle olduğunu kanıtlamak için kesinlikle rol yapıyordu. Bizler medeni yetişkinleriz ama Dan kendini medeni yetişkinlikten fersahlarca uzakta hissediyordu. Dan masa örtüsüne baktı.</span></p>

  <p class="calibre1"><span class="calibre2">"Neden dün gece bana Tarquinia'dan bahsettin?"</span></p>

  <p class="calibre1"><span class="calibre2">"Bir zamanlar senin için hissettiğim şeyi geri kazanmaya çalışmak için. Bütün birvarlık olduğum zamanlardaki gibi" Dan'in suskun kaldığı arada Jane kibarca, "Dışarısını gördün mü?" dedi.</span></p>

  <p class="calibre1"><span class="calibre2">"Evet."</span></p>

  <p class="calibre1"><span class="calibre2">"Bu yanım dışarısını göremiyor. Senin namına"</span></p>

  <p class="calibre1"><span class="calibre2">Dan'de bastırılmış bir sessizlik vardı, derken birden konuşmaya başladı:</span></p>

  <p class="calibre1"><span class="calibre2">"Tanrı aşkına, umutsuzluk dilinden bahsediyorsun." Jane başını önüne eğdi, Dan de acı sözlerine devam etti. "Parmağındaki yüzük işte bunu temsil ediyor. Kendinle yaptığın ebedi evliliği. Hatalarına olan ölümsüz aşkını."</span></p>

  <p class="calibre1"><span class="calibre2">İhtiyar adam arkasında aşçıyla, elinde bir kova gazla mutfaktan çıktı. Aşçı el işaretleriyle biraz daha kahve içmek isteyip istemediklerini sordu ama Dan tersçe başını iki yana salladı, sonra fincanını tutup acı kahvesini bitirdi. İki adam sobanın yanına gittiler. İhtiyar adam sobayı gözden geçirirken aşçı onu izliyordu. Belli ki sobayla ilgili Arapça bir şeyler konuşuyorlardı. Dan'le Jane, Jane'in başı önde, sessizce oturmuş diğerlerinin gitmesini bekliyorlardı. Ama ateşi tazeledikten sonra adamlar tahta sandalyeleri çekip sobanın yanına oturdular.</span></p>

  <p class="calibre1"><span class="calibre2">Jane alçak sesle, "Biraz daha kahve ister misin?" diye sordu.</span></p>

  <p class="calibre1"><span class="calibre2">"Hayır. İğrenç bir tadı var."</span></p>

  <p class="calibre1"><span class="calibre2">Jane bu geri püskürtülmeyi sineye çekti, aynı ses tonunu kullanacak, "O halde yürüyüşe çıkabiliriz belki?" diye sordu.</span></p>

  <p class="calibre1"><span class="calibre2">Dan duraksadı. "Olabilir."</span></p>

  <p class="calibre1"><span class="calibre2">"Gidip paltomu alayım."</span></p>

  <p class="calibre1"><span class="calibre2">Dan yerinden kalkmadan önce Jane odasına çıkana kadar bekledi ve Jane'in arkasından kendi odasına çıkmadan önce onun salona geri dönmesini bekledi. İki Arap'a saatini göstererek Labib'e kendisi ve Jane'in bir saat içinde geri döneceklerini söylemelerini anlatmayı başardı. Labib ortalarda görünmüyordu. Daha sonra dışarı çıktılar.</span></p>

  <p class="calibre1"><span class="calibre2">Uzaklarda modern vahanın palmiye ağaçlarını ve birkaç düz çatıyı görüyorlardı ama modern kent sanki eski kentten uzaklaşıp gizleniyor-muş gibi görünüyordu. Tabiatı ya da küçümsemeyle ilgili güçlerinin ötesinde cansızlığı ürkütücüydü. Ara sıra tarlakuşlarının bir türü sessizce yükselip geçtikleri patikadan kuma doğru uçup gidiyordu ama başka hiçbir şey yoktu. Rüzgâr yeniden esmeye başlamıştı, aynı keskin, insanın içine işleyen soğuk. Bu yüzden üşümemek için hızlı hızlı yürümeleri gerekiyordu. Dan'in suratı asıktı, suskundu, Jane'e bakmıyordu. Otelden çıktıklarında Jane en göze çarpan harabelere işaret etmişti.</span></p>

  <p class="calibre1"><span class="calibre2">"Sanırım şurası Bereket Tanrısı Tapınağı."</span></p>

  <p class="calibre1"><span class="calibre2">"İyi."</span></p>

  <p class="calibre1"><span class="calibre2">Yürürlerken Dan, Jane'in konuşmak istediğini biliyordu, Dan ise Jane'in konuşma isteğini daha ilk sözcükten kırmaya hazırdı ya da onu lanetlemeyi sürdürmeye. Ama belki de Jane'in kendisi de söylenecek fazla bir şey kalmadığını bildiğinden bunu istemişti ve buna katlanmak zorundaydı.</span></p>

  <p class="calibre1"><span class="calibre2">En azından, en iyi zamanlarda bile tek kelime etmeden yaptıkları yürüyüş münasebetsiz kaçmazdı. Engin düzlük, uçsuz bucaksız harabeler iki yürüyüşçü arasında var olanı merhametsizce yorumluyordu. Kare şeklinde çevrili tapınak duvarlarına yaklaştıklarında kara bir kuş sürüsü havalandı, onların Dan'in totem kuşu olması acı bir ironiydi, bütün bir koloni. Eskiden Dan onlara insanlığın geri kalanının ve Edgar Allan Poe'nun baktığı gözlerle, özgürlük ve hayatta kalmanın simgeleri olarak değil de uğursuzluk ve ölümün habercileri olarak bakıyordu. Kuşlar Jane'e konuşmak için bir mazeret yarattılar.</span></p>

  <p class="calibre1"><span class="calibre2">"Onlar ne kuşu?"</span></p>

  <p class="calibre1"><span class="calibre2">"Kuzgun. ıı<a id="footnote3"></a><sup class="calibre6"><a href="#bookmark3">3</a></sup></span></p>

  <p class="calibre1"><span class="calibre2">Dan'in ses tonu daha fazla soru somlmasının önüne geçti. Tapınağa geldiler ve içeri girdiler. İnsanlıktan uzak bir aykırılık kokusu yayan tapınak, genişliğiyle Roma'dan ziyade Mısır'ı akla getiriyordu. Dan, daha içeri girer girmez tapınağın kendisini sinirlendirdiğini ve canını sıktığını açıkça belirtti. Jane bir süreliğine etrafı tek başına dolaşırken Dan tepelerinde dönüp duran, öten, sonra da iki kemiğin birbirine çarpması ve pencere kafesinden aşağı bir kemik düşecekmiş gibi tuhaf sesler çıkaran kuzgunları seyrediyordu. Dan, Jane gelene kadar rüzgâr almayan giriş kapısının yanında dikildi.</span></p>

  <p class="calibre1"><span class="calibre2">"Yeterli mi?''</span></p>

  <p class="calibre1"><span class="calibre2">Jane başıyla onayladı, Dan ise gereksiz yere bekletilen birine dönüştü. Yürüyerek kadim şehir merkezine geri döndüler, zafer takı altından, sıra sütunlardan aşağı doğru, Aswan granitinden melankolik dört kapıdan geçerek antik bir tiyatroya geldiler, iyi bir şekilde korunmuş ama nedense bütün gezi alanı gibi soğuk ve ölü; sonra antik foruma ve ardından da düzlüklerin ötesine uzanan uçsuz bucaksız duvar platformları ve çökmüş yapıların tümseklerinden geçip Diocletian Ordugâhı'na doğru gittiler. Antik tiyatro ve forumda karşılıklı birkaç söz söylediler, turistlere özgü sözler, acıklı bir yapaylıkta ama sonra yine suskunlaştılar.</span></p>

  <p class="calibre1"><span class="calibre2">Bakıyorlar ama —ikisi de bunu biliyordu— baktıkları şeyi görmüyorlardı. Sanki bütün gün boyunca yolculuk yapmışlardı, önceki gerçeklikler ve bahaneler kentin kendisi gibi harap olmuştu. İki cins olarak asla birbirini affetmeyen ve biri diğerini anlamayan insanlara dönmüşlerdi. Artık amaçsızca yürüyorlardı, sanki tek iyi yanının başka insanlara karşı sahte bir tavır takınmamak olduğu, delilere mahsus bir sağlık yürüyüşündeymişler gibi. Jane zayıf ve bitkin düşmüş gibi görünüyordu, onun suratı da Dan'inki kadar asıktı. Dan, Jane'in giderek kibrini yeneceği umudunu koruyor ve Jane'den de bunu bekliyordu. Bu, Jane'in uyuşmazlıkta inat etmesi yüzünden ezilmişti, ruhundaki derin bir gedikten dışarı sızıyordu. Özgür iradeleri yoktu ama öncekinden çok daha kötü bir şekilde bu acıklı, vazgeçilmiş yere geri dönmüşlerdi, dokunmamaya, söylememeye, bakmamaya.</span></p>

  <p class="calibre1"><span class="calibre2">Tüdmür'ün kendisi duruyordu aralarında: Onları insafsızca ikiye bölüyordu çünkü onlar Tüdmür'e kesin bir nefretle bakıyorlardı. Dan'e göre burası hayatını ne hale getirdiği, Jane için ise hayatın onu ne hale getirdiği yerdi. Daha kesin olarak söylemek gerekirse, bu Dan'in daha üzgün olduğu ve kendi kendine acıdığı anlarda yaşamdan istediği şeydi. Jane'in bir inanç olarak bundan çıkardığı çok daha derin bir şeydi ama Dan, bunu fazlasıyla âlim Katolikliğiyle belli benzerlikleri olan inatçı bir mantıksızlık, neredeyse snopluk olarak göıüyordu.</span></p>

  <p class="calibre1"><span class="calibre2">Jane'in gözlerinin derinliklerinde Dan daima yüzeysel, önceliği olmayan, daha derinleri göremeyen biriydi. Dan son yirmi dört saatin örneklerini, mesellerinin göıüntülerini kullanabilirdi ama bunlar bir bakıma Dan için dış dünyaya ait kalıyorlardı, oysa Jane'in içindeydileı Aşık olamama konusunda yapılan açıkça anlaşılır olan konuşma, sankı öğrenmesi Arapça gibi imkânsız bir yabancı dilde yapılmıştı. İçinde, derinlerde bir yerde Jane bunun böyle olmasını istiyordu.</span></p>

  <p class="calibre1"><span class="calibre2">Yaralanan gururunun yardımı ve cesaretiyle Dan, Jane'in dış görü nüşündeki sahteliği, gizli entelektüel görünüşü aklından geçiriyordu Bunun yanal ya da dikey bir kapsamı yoktu, her şey düşeydi, farz edil</span>en <span class="calibre2">içsel özler ve gizemlere duyulan obsesif sınırlı etki. Tinler ve mutlak lar, tenler ve sağduyu değil. Kendini alaya alma, uzlaşma, hoşgörü, idare edişler olmaksızın böylesi nitelikler, bütünün, hakikatin parçası olamazlarmış gibi. Çünkü bunlar çok sık meydana gelen, evrensel ve gerekli şeylerdi ve sırf yanıltıcı yan tesirler derecesine indirilmeliydi. Geceleyin hayvanların birbirlerine sokuldukları, daha elit gerçeklik anları gibi. Dan, Anthony'nin zihinsel etkisini ve onun temsil ettiği her şeyi sorumlu tutuyordu: Oxbridge yaşamı. Dan gittikçe Jane'e karşı, onu hapseden aşırı kültürlü, aşırı hassas değer sistemine karşı öfkesinin arttığını hissediyordu. Rahibelik yerindeydi. Kuşatılmışlık, mazoşizm, kendini kurban etme kisvesi altında kendi kabuğuna çekilmek, İsa figürleriyle inceliği olmayan, mistik evlilikler... Dan bütün bunlardan esaslı olarak nefret ediyordu.</span></p>

  <p class="calibre1"><span class="calibre2">İnsanlığın ebediyen uzlaştırılamaz farklı kutuplarında duruyorlardı.</span></p>

  <p class="calibre1"><span class="calibre2">Sessizce birkaç yüz metre yürümüşlerdi ve ovanın sonundaki Ordugâh'a yaklaşıyorlardı. Dan somurtkan bir suratla donakaldığını hissediyordu. Jane tersyüz edilmiş bir Phaedra , bir tragedya kraliçesi gibi davranıyordu. Dan'de hayatında son dönemlerde olan şeylerin o tarafa doğru gidiyor olduğuna dair kara, alaycı bir sezgi de vardı: potansiyel doruğa ve mihraka doğru. Dahası artık bunun sebep olduğu tek şey batbos'tu. Bir iyilik ameli, erkek itibarına sus payı, tek başınabir sevişme, tıpkı Dan'in başarılı olur olmaz, kayıp bir çöldeki kayıp harabelere döndüğü bir dünyada kariyerinin ona sağlamış olduğu "başarı" gibi. Diğer, özgün yazgı Jane tarafından üzerine yıkılmıştı. Dan o güne lanet okudu, Thorncombe'daki o akşama, Jane'e onunla gelmesini ilk söylemiş olduğu zamana. Böyle yapmakla aslında eski haline davetiye çıkarmış oluyordu. Eski bir hükümlünün, hükümlü olduğu durumu aramaya çıkması gibi bir şeydi bu.</span></p>

  <p class="calibre1"><span class="calibre2">Hemen ardından Dan'in hayal bile edemeyeceği ya da hayal etmeyeceği bir şey oldu.</span></p>

  <p class="calibre1"><span class="calibre2">* İngiltere'de yüksek sınıf aydınların yaşamı. (ç.n.)</span></p>

  <p class="calibre1"><span class="calibre2">** Üvey oğluna aşık olup onun ölümüne sebep olduktan sonra vicdan azabından kendini boğmuş olan Theseus'un karısı. (ç.n.)</span></p>

  <p class="calibre1"><span class="calibre2">*** Gülünç bir üslupla yüksekten adi bir konuya geçmek. (ç.n.)</span></p>

  <p class="calibre1"><span class="calibre2">Artık Ordugâh'a çok yaklaşmışlardı, sağ taraflarında kırk metre ötede çökmüş bir tapınağın yanından geçtiler. Kocaman bir moloz yığınından başka bir şeye benzemiyordu. Devasa kare taşlar, yivli silindir sütunlar, oyulmuş saçak silmeleriyle sütun başının parçaları, taşlardaki kıvrık yaprak ve dal şekilleri bir yer sarsıntısında asırlarca yıl önce düştükleri yerde öylece yığın halinde duruyorlardı. Ama kumun olduğu taraftan bir ses geliyordu: Varoluşun başlangıcından gelen iniltili mutsuzluk sesi. Ellerinde olmadan durdular, akılları karışmıştı, sonra Dan -neredeyse sabırsız bir halde, dikkatinin dağılması bile ruh haline bir hakaretmiş gibi- çöle doğru dökülüp saçılmış olan ilk taşların olduğu yere yürüdü ve sesin kaynağını buldu.</span></p>

  <p class="calibre1"><span class="calibre2">İki boz renkli köpek yavrusu, karanlık bir gediğin ağzında, tapınağın platformunun bir kısmına doğru yayılmış durumdaki saçak silmeleri ve silindir sütunların yığını içinde duruyordu. Çok küçüktüler, görünüşe göre daha yeni yürümeye başlamışlardı,- korku nedir bilmeyecek kadar küçüktüler çünkü Dan bir iki adım onlara yaklaştığında geri çekilmek-sizin deliklerinden Dan'e bakıyorlardı ama artık sesleri çıkmıyordu. Dan arkasını dönüp Jane'e baktı. Jane Dan'in birkaç metre arkasında durmuştu. O da köpek yavrularına bakıyordu, elleri ceplerindeydi, çok yaklaşmak istemiyor gibiydi.</span></p>

  <p class="calibre1"><span class="calibre2">Dan, "Son yerleşimciler" dedi.</span></p>

  <p class="calibre1"><span class="calibre2">Jane yıkıntı tümseğinin soluna doğru başıyla Dan'i onayladı, derken yavan bir sesle, "Anneleri şurada" dedi.</span></p>

  <p class="calibre1"><span class="calibre2">Dan o tarafa baktı. Uyuz bir dişi köpek altmış metre ötede belirmiş, sessizce onları seyrediyordu, gri siyah renkli, cinsi meçhul. Köpek kumun olduğu tarafa birkaç adım koştu, sonra dikilip yine izledi. Çok feci halde sıskaydı, şiş memelerine doğru kemikleri çıkmıştı. Küçük bir tazı boyutlarında, hem yıldırılmış hem de hırçın olduğu havası vardı. Yeniden köpekleri seyreden Dan, "Çok yaklaşmasan iyi olur" dedi.</span></p>

  <p class="calibre1"><span class="calibre2">Jane cevap vermedi.</span></p>

  <p class="calibre1"><span class="calibre2">Dan arkasını dönüp şöyle bir baktı. Jane canı sıkılmış gibi başka tarafa yönelmişti ve ayrıldıkları patikaya doğru giden kumlara doğru yavaş yavaş yürüyordu. Dan de arkasından gidip yanına vardı.</span></p>

  <p class="calibre1"><span class="calibre2">"Zavallı küçük herifler <sup class="calibre6">11</sup></span></p>

  <p class="calibre1"><span class="calibre2">Jane başıyla bir hareket yaptı, gelişigüzel bir gülümseme izi, sanki görünüşüne rağmen bu küçük önemsiz olayı onaylarmış gibi. Ama başı hâlâ önündeydi, elleri ceplerinde, artık her adımında duracakmış gibi yapan biri gibi yürüyordu. Dan, Jane'in koluna dokundu.</span></p>

  <p class="calibre1"><span class="calibre2">"Jane?"</span></p>

  <p class="calibre1"><span class="calibre2">Ama Jane başını iki yana salladı: bir şeyi yokmuş. Birkaç adım daha yürüdüler. Bu sefer Darı, Jane'in kolunu daha sert bir şekilde tutup onıı durdurdu.</span></p>

  <p class="calibre1"><span class="calibre2">"Jane."</span></p>

  <p class="calibre1"><span class="calibre2">Jane yine başını Dan'i uzaklaştırır gibi salladı. Ama Dan, Jane'iıı önüne eğilmiş başını gördü ve bir kolunu Jane'in omuzlarına doladı. Bir süre bu şekilde durdular. Ardından Jane yavaşça Dan'e doğru döndü, yüzü Dan'in omzuna bakıyordu. Bunun Dan'i budalaca şaşırtması, ruh haline çok tersti. Dan diğer elini yavaşça Jane'in sırtını sıvazlamak için kaldırdı. Dan dişi köpeğin durduğu yere doğru kumların öbür yanına bakıyordu. Hayvan sonunda daha normal köpeklere özgü bir davranış sergiledi. Etrafı koklamak için burnunu kaldırdı. Dan başını eğdi.</span></p>

  <p class="calibre1"><span class="calibre2">"Neyin var söylesene."</span></p>

  <p class="calibre1"><span class="calibre2">Ama Jane'den gelen tek cevap içine hapsettiği nefesini dışarı sal-masıydı. Hâlâ elleri ceplerinde duruyordu, zoraki, ellerini ceplerinden çıkaramayacak halde, sadece ağlayarak. Dan ona daha sıkı şekilde sarıldı, başının tepesini öptü ama hıçkırıklarını yatıştırmaya çalışmadı. Jane kaskatı halde duruyordu ve hıçkırıkları, çocuk gibi boğazını tıkı-yormuş gibi görünüyordu. Dan, nasıl olduğunu bilmese de, tanrıların tuhaf biçimlere girdiklerini, hakikatleri göstermek için tuhaf zamanları ve daha tuhaf iklimleri bulduklarını seziyordu ve son kırk beş dakikadır hissettiği ve düşündüğü tek şeyin kum olduğunu da biliyordu.</span></p>

  <p class="calibre1"><span class="calibre2">Bütün hatalarının, yanlış dogmalarının, kendi kendine olan saplantılarının, kaçamaklarının ötesinde Jane'de, her zaman olduğu gibi Marksistlerin bütünlük hem özün hem de fenomenin tam bilinçliliği olarak adlandırdıkları belli belirsiz bu varlığın bir benzeşinde, derin ve kesinlikle akıldışı, doğal uyum duyusu yatıyordu. Dan bu gizemli duyunun hep haklı bir duygu olduğunu düşünmüştü. Ama aynı zamanda bunun sabit ve değişmeyen bir şey olduğunu da düşünüyordu. Dahası gizli olsa da bilinçli; tabii ki manyetik bir pusula ibresi gibi her zaman hareketli, devingen, değişen ve titreyen hatta şiddetle yön değiştiren. Çok kolay bozulan, akıl, duygu, durum ve çevreden dolayı çok kolay bozulan ve gerçekten sapan. Bu asla Jane'in daha derinleri görebildiği anlamına gelmemişti. Bir bakıma gerçek seçimde sayısız yanlış fikre sebep olabilecek, ussal imgelemi sınırlayan ve yanıltan bir şey olmalıydı. Ardından gidilirse, Jane'in doğasına, toplumun kolay davranışlarına çarpıyordu; itaat edilmezse endişe ve şizofreniye sebep oluyordu. Jane daha derin</span> <span class="calibre3">hissettiği</span> <span class="calibre2">için bu böyleydi ve ebediyen kaybedilmiş bilinçli davranış yüzünden. Çünkü gerçeğin bilinçaltındaki bilgisi hep değiştirilemez bir şekilde derinlerde yatıyordu. İnsanlık, iki kutup olduğunu düşünebilir ama aklın bütünsel varlığının coğrafyasında manyetik olarak olduğu kadar ahlaki olarak da tek bir kutup vardır, bu, insan şekline girmiş hiçbir aklın var olamayacağı, kuzey kutbunda başlasa dahi.</span></p>

  <p class="calibre1"><span class="calibre2">Rüzgâr onlarla köpek arasında duran otuz santim boyunda, kurumuş bir öbek devedikenini sallıyordu ve bu rüzgâr sanki daha güçlü bir koku getirmişçesine köpek bir yirmi metre daha arkaya doğru meylederek koştu, yeniden durup seyretti: Yüz metre ötede tek bir hayvan olarak donakalmış iki ayaklı iki hayvanı. Sonunda Jane konuşabildi.</span></p>

  <p class="calibre1"><span class="calibre2">"Ah, Dan"</span></p>

  <p class="calibre1"><span class="calibre2">Dan yine Jane'in başını öptü. "Buraya gelecek. Buraya gelecek."</span></p>

  <p class="calibre1"><span class="calibre2">Jane yüzünü hâlâ gizliyordu, uzunca bir süre suskun kaldı. Tiksinti duyar gibi bir hıçkırık daha.</span></p>

  <p class="calibre1"><span class="calibre2">"Benden nefret ediyor olmalısın."</span></p>

  <p class="calibre1"><span class="calibre2">"Olabilir."</span></p>

  <p class="calibre1"><span class="calibre2">"Bana nasıl tahammül ediyorsun bilmiyorum "</span></p>

  <p class="calibre1"><span class="calibre2">"Böyle soytarı olduğun için."</span></p>

  <p class="calibre1"><span class="calibre2">"Nam-ı diğer iğrenç nevrotik kadın."</span></p>

  <p class="calibre1"><span class="calibre2">"Burayı nasıl olup da okuyamadığını bilmiyorum. Gerçekten ne anlama geldiğini"</span></p>

  <p class="calibre1"><span class="calibre2">"Çok zavallı görünüyorlar. Şu köpek yavruları."</span></p>

  <p class="calibre1"><span class="calibre2">Dan, Jane'i kendine yaklaştırdı. "Sıcaklığı neden reddediyorsun o zaman?" Jane başını Dan'e doğru salladı, bilmiyordu. "Bu bizim aptal, tek boyutlu çağımız yüzünden, Jane. Gerçeğin her şeyi gasp etmesine izin veriyoruz, bütün içgüdülerimizi, kendimizle ilgili bilmediğimiz her şeyi. Şuradaki zavallı hayvancıklar kadar olamıyoruz." Dan bir elini kaldırıp Jane'in ensesine bastırdı. "Dün akşam da bir sorun yoktu. Sonrasında. Sadece sana sarılmakta. Orada olmanda."</span></p>

  <p class="calibre1"><span class="calibre2">Jane biraz kımıldadı vebireliyüzüne gitti. Sonbir titrek nefes daha saldı.</span></p>

  <p class="calibre1"><span class="calibre2">Dan, "Bunu hissetmedin mi?" dedi.</span></p>

  <p class="calibre1"><span class="calibre2">"Tabii ki hissettim."</span></p>

  <p class="calibre1"><span class="calibre2">"Neden kaçtın o zaman?"</span></p>

  <p class="calibre1"><span class="calibre2">"Çünkü çok korkunç bir şey yaptığımı hissettim. Nerede olduğumu, kim olduğumuzu bilmiyordum. Bunun nasıl olabildiğini." Jane içini çekti. "Bu birden tam da eskisi gibi göründü gözüme. Bir tür delilik. Bütün gerçekliklere olan körlük."</span></p>

  <p class="calibre1"><span class="calibre2">"Az önce hissettiğin şey dışında."</span></p>

  <p class="calibre1"><span class="calibre2">Jane azıcık uzakta duruyordu ama önüne eğdiği başını, Dan'e yasla-mıştı ve Dan hâlâJane'e sarılıyordu, sanki yine de reddediliyormuş gibi ya da artık kendisi değil de herhangi bir teselli reddediliyordu. Jane bir nefes aldı ama bu sefer özür gibi daha sıradan bir şey içindi.</span></p>

  <p class="calibre1"><span class="calibre2">"Yanımda mendil getirmemişim."</span></p>

  <p class="calibre1"><span class="calibre2">Bunun üzerine Dan, Jane'i bırakıp dünyadaki en eski erkek jestini yaptı. Jane ona bakmıyordu ama bir süre sonra dönüp omzunun üzerinden köpeğin olduğu yere doğru göz gezdirdi.</span></p>

  <p class="calibre1"><span class="calibre2">"Neden yavrularını böyle bırakmış?"</span></p>

  <p class="calibre1"><span class="calibre2">"Neden hep yanlış sonuçlar çıkarıyorsun?" Dan, Jane'in omuzlarını tutup tam olarak kendisine doğru çevirdi ve yine ona sarılıp kulağına fısıldadı. "Bu sevgi eksikliği değil, Jane. Bu bilinen bir numaradır. Biyologlar buna dikkati başka yöne çekme davranışı diyorlar. Kuşlar da bunu yapar. Dişi köpek pazarlık yapıyor. Yavrularının canını bağışlamamız karşılığında kendisinin avlanıp vurulması pazarlığı. Bu yüzden bir kurşun atımı uzakta duruyor. Bizi oyalayarak uzaklaştırmak için."</span></p>

  <p class="calibre1"><span class="calibre2">Jane bakıyordu, merakla ve dokunaklı bir şekilde, gözyaşı dökmeyen erişkin aklı ve yaşantısını fark eden küçük bir kız çocuğu gibi.</span></p>

  <p class="calibre1"><span class="calibre2">"Onun sadece korktuğunu sanıyordum."</span></p>

  <p class="calibre1"><span class="calibre2">"Sadece korkmuş olsaydı, senin gibi olurdu. Hızla koşup kaybolurdu."</span></p>

  <p class="calibre1"><span class="calibre2">Dan'le Jane dişi köpeği izliyorlardı, dişi köpek de kumların öbür tarafından onları izliyordu.</span></p>

  <p class="calibre1"><span class="calibre2">Jane yavaşça, "Kiliseden hiç ayrılmamalıydım" dedi.</span></p>

  <p class="calibre1"><span class="calibre2">"Başından beri kiliseye hiç girmemeliydin."</span></p>

  <p class="calibre1"><span class="calibre2">"Orası benim gibi insanlar için icat edilmiş."</span></p>

  <p class="calibre1"><span class="calibre2">"Aşka inanmayan insanlar için mi?"</span></p>

  <p class="calibre1"><span class="calibre2">"Aşktan çok korkanlar için."</span></p>

  <p class="calibre1"><span class="calibre2">Dişi köpek yine etrafta dolaştı sonra taş yığınının arkasında gözden kayboldu.</span></p>

  <p class="calibre1"><span class="calibre2">"Köpek geri döner mi?"</span></p>

  <p class="calibre1"><span class="calibre2">"Tabii ki. Biz gider gitmez."</span></p>

  <p class="calibre1"><span class="calibre2">Jane derin bir nefes daha aldı, sanki böylesi basit bir iyimserlikle yüzleşemiyormuş gibi, başını eğip bir an yere baktı. Az sonra ellerinden birini yukarı kaldırıp hâlâ omzunun üzerinde duran Dan'in eline dokundu.</span></p>

  <p class="calibre1"><span class="calibre2">"Dan, burada biraz yalnız kalmak istiyorum. Sen yürüyedursan, ben sana yetişirim."</span></p>

  <p class="calibre1"><span class="calibre2">Dan'in bu ricanın aniliği yüzünden olduğu kadar Jane'in sesindeki mahcubiyet yüzünden de canı sıkılmıştı.</span></p>

  <p class="calibre1"><span class="calibre2">"Neden?''</span></p>

  <p class="calibre1"><span class="calibre2">"Bir şey yapmak istiyorum. Tek başıma. Uzun sürmez."</span></p>

  <p class="calibre1"><span class="calibre2">"Köpek yavrularına yaklaşma. Anneleri belki... "</span></p>

  <p class="calibre1"><span class="calibre2">"Biliyorum <sup class="calibre6">11</sup></span></p>

  <p class="calibre1"><span class="calibre2">Dan, Jane'in yüzünü okumaya çalışıyordu ama hiçbir şeyi açık etmiyordu. Dan, Jane'in omuzlarını sıktı, sonra yürüyerek uzaklaşmaya başladı, yavaş yavaş, uzakta, alçaktaki ufak bir nokta gibi görünen otele doğru. Dan meraklanmıştı ve garip bir şekilde utanmıştı ama kırk elli metre sonra dönüp arkasına bakmadan edemedi. Jane'in kumların üzerinde oturuyor olması onu şaşırttı. Sırtı Dan'e dönüktü, bır kolunun üzerine dayanmış, bacaklarını yana doğru bükmüş, başı önde önündeki bir şeye bakıyordu. Dan durdu, çok şaşırmıştı. Bunun bir tür ibadet olduğu farz edilirse, Dan geri dönüp de onu bu halde görür diye biçimsel olarak diz çökemeyecek kadar utangaç bir insandı. Dan bu olağanüstü, neredeyse sürrealist görüntüyü asla unutmayacaktı. Sert bir rüzgâr Jane'in paltosunun yaka kürkünün tüylerini ve eşarbının bir ucunu dalgalandırıyordu, ıssızlık, korkunç nöbetçi kuleleriyle ardındaki tepeler, sırtı dönük suskunluk, Jane'in görünmeyen bir piknik yemeğinin önünde oturuyormuş gibi durması, çok tuhaf bir yansıma. Jenny gibi, Tsankawi'de dünyanın diğer bir ucunda güneybatı Kızılderililerinin kırık çömlek parçalarını arayarak geçirdikleri o gün. Ama o en azından makul bir vaziyetti ve içinde hareket vardı. Jane donakalmış gibi görünüyordu. Bu sinemada geçici olarak rol aldıkları filmden çok daha fazla hissedilen türden son derece tuhaf hareketsiz bir kare gibiydi.</span></p>

  <p class="calibre1"><span class="calibre2">Dan on adım kadar daha yoluna devam etti, sonra yine dönüp arkasına baktı. Jane ayağa kalkmış ona doğru geliyordu. Dan bekledi, Jane'in yüzünden yapmış olduğu şeyin ne olduğunu anlamaya çalışarak. Ama Dan'e yaklaşıp da hafifçe yüzünü buruşturup durana dek Jane'in yüzünde hiçbir ifade yoktu.</span></p>

  <p class="calibre1"><span class="calibre2">"Gözlerim çok mu kötü görünüyor?"</span></p>

  <p class="calibre1"><span class="calibre2">Dan omuz silkip gülümsedi. "Rüzgârdandır."</span></p>

  <p class="calibre1"><span class="calibre2">Jane elini Dan'in yürümeye devam etmesi için dokunmadan öne doğru uzattı. Dan bir açıklama bekliyordu hem özel hem de genel: Jane orada ne yapmıştı? Hem kesin hem de müzikal anlamda nasıl bir çözüme varmıştı? Ama Dan'e sunulan tek şey bir eldi. On beş yirmi adım sessizce yürüdüler, sonra Jane, Dan'in elini sıktı.</span></p>

  <p class="calibre1"><span class="calibre2">"Bana dikkati başka yöne çekme davranışından bahsetsene."</span></p>

  <p class="calibre1"><span class="calibre2">"Bu o davranış için mükemmel bir örnek"</span></p>

  <p class="calibre1"><span class="calibre2">Jane yine Dan'in elini sıktı.</span></p>

  <p class="calibre1"><span class="calibre2">"Herhangi bir şeyden bahset, Dan. Ben hariç"</span></p>

  <p class="calibre1"><span class="calibre2">Yarım saat sonra, otelde oturmuş ikinci bir kahve daha içerlerken Jane'in içinde neler olduğunun farkında değildi. Otele dönerken yolda nihayet gezi alanı hakkında daha önce konuşmadıkları şeyleri konuş muşlardı. Yine turist olmuşlardı, eski arkadaşlar Oxford'da oldukları gibi. beraber ya da Dan'e öyle gelmişti, hâlâ Jane'in oturuş figürünün gizemli görüntüsünden, öncesinde vaki olan duygusundan, hızla iyileşmesinden dolayı şaşkındı. Sanki Jane otururken çok daha sıradan bir çözüm bulmuş gibiydi: "Korkunç kadın" nevrozlarıyla yine Dan'in canını sıkmamak. Ama o sabah daha erken saatlerdeki korkunç mesafeleri ortadan kaldırma girişimi yoktu, arkadaşlığın daha yakın olması dışında Nil'e geri dönmüş gibi görünüyorlardı. Labib ile diğer adamlar da salondaydılar, yani biri rol yapmaya zorlanıyordu ancak Jane buna ihtiyaç duymayacak şekilde kabuğuna çekilmişti. Dan pusula ibresinin hâlâ titrediğini hissediyordu ve ibrenin ' şu anda nerede durduğunu sormayacak kadar akıllıydı.</span></p>

  <p class="calibre1"><span class="calibre2">Labib onlara arabayla etrafı gezdirirken de bu devam edecekti. Önce müzenin olduğu çok küçük vahaya gittiklerinde Labib, Dan ile Jane'i sabahın geri kalanında onlara eşlik edecek olan rehberin ellerine teslim eder etmez arabaya geri döndü. Rehber dar eski bir takım elbise giymiş pörsümüş bir ihtiyardı ama akıcı, eski moda bir Fransızca konuşuyordu. İşini biliyordu, kadim Tüdmürlü vatandaşların mezarlarının üzerinde olmasından hoşlandıkları uçsuz bucaksız taş büstlerle yüz yüze geldiklerinde Dan'le Jane adamda belli bir duygu eksikliği olduğunda hemfikir oldular. Duvar üstüne duvar vardı. Seri halde, gülünç şekilde şıklık meraklısı ve Viktoryen pek çok asil Romalı dul kadın yataktan en güzel mücevherleriyle kalkıyorlardı. Pek çok gerçek beyefendi Cato ya da Bay Gladstone'u taklit ediyordu. Dan, Jane'in bir kez daha Mısır'daki benliğine döndüğünü görüyordu, hatta rehberin bir iki yorumuna eğlenceli bir tepki bile verdi.</span></p>

  <p class="calibre1"><span class="calibre3">Un beau visağe d'entrepot, n'est-ce pas, madame/</span></p>

  <p class="calibre1"><span class="calibre2">Daimi bir tellalın hoş yüzü.</span></p>

  <p class="calibre1"><span class="calibre2">Daha sonra kadim gezi alanının yanındaki, balçıktan bir kulübeye götürüldüler ve birden kendilerini, her şeyden ziyade futbolcuların soyunma odasına benzeyen başka bir tuhaf yerde buldular: kokuşmuş buhar, mandallarla asılmış giysiler, havlulara sarınmış adamlar, kahkaha. Nemli merdivenlerden soluk yeşil bir suyun olduğu olağanüstübir havuza indiler, başlangıçta Romalıları cezbetmiş olan sıcak yeraltı kükürt hamamlarından birine. Beyaz donlu, kahverengi gövdeli on kadar adam da buharı tüten suyun yanında duruyordu. Bazıları bu iki yabancıya</span></p>

  <p class="calibre1"><span class="calibre2">* Fr., Antreponun güzel bir göıünüşü, değil mi, Madam? (ç.n.) gülümsedi, bir ikisi arkalarını döndü. Modern Suriye'de, görünüşe göre, sadece yeraltında olsa dahi hâlâ zevk düşkünlüğü sürüyordu.</span></p>

  <p class="calibre1"><span class="calibre2">Dan o iki üç saatin en muğlak anlarını aklında tutacaktı sadece. Aslında Dan bu turdan sevinçle vazgeçebilirdi. Artık tura devam etmeyi isteyen Jane'miş gibi görünüyordu. Yine parasını ödemiş oldukları şeyin boşa gitmesini istemeyen ev hanımı benliğine dönmüştü. Dan atalara has bir tarzda aslında bu belirsizliğin bozulmasını istemiyordu,- belki hâlâ kaybetmeye olan düşkünlüğünün kurbanı olduğu için, gizliden gizliye bunun birkaç saat daha uzamasını istiyordu. Dan gözlerini, Jane'in yaptığından daha fazla ondan kaçırıyordu. Arabada iki kez, Jane'in eli Dan'in eline dokunmuştu ama bu dokunuş Krak Şövalyeleri'ndeki gibi rahatlatmak, yatıştırmak içindi. Sanki Dan anlaşılmayacak şekilde tedirgin ediliyordu, doyurucu bir açıklama için Beyrut'a geri dönene kadar bekletiliyordu. Artık gecenin erken saatlerinde olduğu gibi gözyaşları süzülmüyordu.</span></p>

  <p class="calibre1"><span class="calibre2">Sonunda arabayla doğudaki tepelerde bir vadiye götürüldüler, ovanın üst tarafında, eski kentin mezarlığı. Kule şeklinde bir mezarı gezdiler, bir tür dört katlı</span> <span class="calibre3">columharium</span> <span class="calibre2">ama ölülerin saklandığı bir muhafaza olarak değil, oymalı taş tabut olarak istiflenmişti. Burada bile, rehber onlara, Romalıların bu işe bakışlarını övmüştü. En iyi mezarlardaki boş yerler ticari anlamda mükemmel para kazanma araçlarına dönüştürülmüş, çağdaş kiralık daireler gibi alınıp satılmışlardı. Rehberin onları götürdüğü av hayvanı üretme alanına benzeyen yeraltı mezarlığı, özellikle fahiş fiyatlarla gelir getirmiş çünkü orada bir de merkezi ısıtma varmış, yüzeye yakın bir yerden kükürt pınarları kaynıyormuş. Jane ihtiyar adama Dan'in California'daki Forest Lawn için söylediği şeyleri tercüme etti. ihtiyar adamın kaplumbağanınkine benzeyen gözleri kırıştı. Pl«s ça change... İnsanın budalalığının sonu yokmuş.</span></p>

  <p class="calibre1"><span class="calibre2">Öğleden sonra ihtiyar adamı müzeye emanet edip arabayla Lübnan'a uzun geri dönüş yoluna girmiş, Tüdmür ovasının dışına çıkarlarken bir kez daha Labib'in bu yerden daha fazla faydalanmayan Suriyelilerin aptallıklarıyla ilgili anlattığı ayrıntıları dinliyorlardı. Daha iyi yollar, daha iyi oteller, bir kumarhane, ufak bir hava meydanı. Labib susunca Dan'le Jane her şeyin daha iyisini bilen bu adama gizlice bir bakma riskine girdiler. Bu konuda cahil kalmaya razı olan Dan uzanıp Jane'in elini tuttu. Birkaç dakika sonra yavaşça Jane'in parmak eklemlerine doğru başparmağını sıvazlamaya başlamıştı. İkinci kahvaltılarını ederken ve Jane'in eldivenlerini çıkardığı diğer durumlarda Dan'in nasıl da</span></p>

  <p class="calibre1"><span class="calibre2">• Yakılmış ölü küllerini saklamaya mahsus mahzen. (ç.n) gözünden kaçmıştı ama genellikle dikkatli olan adamlar bile alışılmışın dışında kör olabiliyorlardı. Dan birden başını eğip Jane'in eline baktı. Jane'in yüzük parmağında hâlâ yüzüğün pembemsi izi vardı ama altın halka artı k parmağında değildi.</span></p>

  <p class="calibre1"><span class="calibre2">Jane'e neredeyse sitem dolu bir bakış fırlattı. Jane de yüzüksüz parmağına baktı; bu arada Dan onun çölde oturuşunu, kapalı sahada başını önüne eğişini görüyordu. Jane'in yüzünde bir şey vardı, hem kendini küçümseyen hem de utangaç, sanki bunun kendi eli olup olmadığına emin değildi. Ama başını yıkarı kaldırıp Dan'in gözleriyle buluşunca çok kısa sürse de Dan cevabı ve çözümü bulduğunu biliyordu. Jane yan pencereden dışarı uzaklara baktı, Dan ise ön camdan, bu esnada elleri daha sıkı sarıldı. Jane hâlâ pencereden dışarı bakarak konuşmadan önce yarım dakika kadar geçti.</span></p>

  <p class="calibre1"><span class="calibre2">"Dişi köpek vurulacak mı dersin?''</span></p>

  <p class="calibre1"><span class="calibre2">Dan yine Jane'in elini sıktı.</span></p>

  <p class="calibre1"><span class="calibre2">"Artık vurulmayacak."</span></p>

  <p class="calibre1"><a id="bookmark0"></a><a href="#footnote1">1</a></p>

  <p class="calibre1"><span class="calibre2">Müzikte orta yavaşlıkta tempo için kullanıldığı gibi ağır yürüyen anlamı da mevcuttur. (y.h.n.)</span></p>

  <p class="calibre1"><a id="bookmark1"></a><a href="#footnote2">2</a></p>

  <p class="calibre1"><span class="calibre2">Yunan mitolojisinde Thebes'in kör kahini. (ç.n.)</span></p>

  <p class="calibre1"><a id="bookmark3"></a><a href="#footnote3">3</a></p>

  <p class="calibre1"><span class="calibre2">Eclgar Allan Poe'nun eselerinde sıkça görülen bir motif. (y.h.n.)</span></p>

  <p class="calibre1"><span class="calibre2">682</span></p>
</body>
</html>
