<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre1"><a id="bookmark0"></a><span class="calibre3">SUÇLAR VE CEZALAR</span></h1>

  <p class="calibre1"></p>

  <p class="calibre1">Kişisel <span class="calibre2">geçmiş üzerinde kamu etkisi gizemlidir ya da yaşadığımız</span> yüzyılın <span class="calibre2">gizemi çözmeye çalışmamakla suçlanmasının zor olmasından dolayı bana gizemli geliyor diyebilirim. Bütün hayatım boyunca en azından bir dereceye kadar özgür irade inancı ile determinizm arasında yön değiştirdim. Vardığım tek net sonuç, özgürce vermiş gibi gördüğüm kararlarımın, yazgının körü körüne kabul ettirdiği daha fazla bilgelik için pek fazla kanıt sağlamaması oldu. Babamın on yedinci yüzyıl teolojik bestiary<a id="footnote1"></a><sup class="calibre6"><a href="#bookmark1">1</a></sup>'sindeki canavarlardan biri dinginciydi. Babamın o canavarı kınaması hem faziletin hem de ahlaksızlığın, iyiliğin düşmanları olduğu düşüncesiyle bana hep çekici gelirdi. İyiliği hiç bulamadığım gıbi kişinin nefsine dırenmektense ona teslim olmasının daha fazla zarar vereceğini varsaymak için de herhangi iyi bir neden bulamazdım. Tabii ki, asıl sorun işin püf noktası, kişinin gerçek doğasını bilmesidir.</span></p>

  <p class="calibre1"><span class="calibre2">Savaştan hemen sonraki on yıl boyunca ulusal sefaleti ben hatırlayamıyorum, şu lanet şeyi kazanmış olmanın genel küskünlüğünden, özellikle benim yaşadığım çevrede herkes kaygılıydı. Artık bunun bedelini ödemek zorundaydık. Bugün bana, benim neslimden olan herkesin —sadece kendi sınıfımı kastetmiyorum- daimi dürtüsü yoğun bir bencillikmiş gibi geliyor. Bizler, en çok ulusal bir misyonun yok olmasının bencilliğimize daha fazla</span> <span class="calibre3">Lebensraum</span> <span class="calibre2">sağlaması yüzünden kültürümüzün emperyal ve ticari temellerinin esef duymaksızın (daha sonra esef de duyduk) çöktüğünü izledik. Eğer çoğumuz açıkça liberal olsaydık, altmışlarda yer alan sağa firarların habercisi olan tek bir partinin gizli yandaşları olurduk. Her şeyin, zenginliği olası zenginliğe karşı konumlandırarak belirlenmesi yüzünden o günlerde bu durum örtük biçimde mevcuttu.</span></p>

  <p class="calibre1"><span class="calibre2">Çoğumuz, yine de Marksist kuram bağlamında, meydan okuyuşu gördük. İngiliz örgütlü emeği ve partisinin gerçek yüzü henüz ortaya çıkmamıştı. Hiçbirimiz, partinin gizli burjuva ve muhafazakâr olacağını, ülkenin siyasi yaşamını yok ederek kayıtsızlıktan gelen rahatlık (tarihsel yazgı) ile ara sıra özgür irade nöbetleri geçirirken "Muhafazakârlar" ve "Sosyalistler" arasındakine kıyasla daha az uyuşuk bir mücadeleyi, sermaye ve grev gücü arasında karşılıklı şantaja sürükleyeceğini ya da arta kalan ulusal erdemlerin (yurttaşlık bilinci, şiddetten nefret etmek vesaire) gün gelip pozitif seçimden ziyade sırf ataletin sonucuymuş gibi görüneceğini pek tahmin edemedik. Hatta son yıllarda ormanda çürüyen zehirli bir mantar gibi ortaya çıkan emperyal ve askeri geçmişe duyulan anlamsız nostalji, (Kitchener'da üzerinde çalıştığım senaryodaki septik çizgiye karşı olduğuna asla emin olmadım ama bu, o senaryoyu kabul etmemde birinci nedendi) dönemin bencilliğinin her nasılsa bizleri küçümsediği muammalı bir anlamdan ziyade, siyasi inançtan kaynaklanıyordu.</span></p>

  <p class="calibre1"><span class="calibre2">Silahlı kuvvetlerin çoğu mensubu gibi "barış"ın ilk on yılında bütün ülke, yüzyıllardır diğerlerine karşı yürüttüğü eski sıkıcı görevlerinden, sahte prestijden, karakter ve davranışın düzmece aynılığından terhis edilmiş hissetti kendini. 1951 İngiltere Festivali, hiç de yeni bir çağın müjdecisi değildi, eski çağın matem çanıydı. Böylece kabileler, sınıflar ve en sonunda da özel şahıslar olarak ayrıldık.</span></p>

  <p class="calibre1"><span class="calibre2">Prensipte buna karşı değilim. Okul günlerimden beri kendimi hiç "Britanyalı" hissetmedim, sadece bir İngiliz'dim ve çoğu zaman bu bile çok hafifti. Ama sanırım artık beyni yıkanmış yurtsever bir ulustan, içedönük şahıslardan oluşan bir halka doğru kötü bir geçiş yaptığımız açık. Gerçekte ne olduğunu göremediğimiz gibi, gittikçe bencilleşen bir toplumun ihtiyaçlarıyla tehlikeleri giderecek yeni siyasi partiler de geliştiremedik. Bu yüzden eski maskeleri çıkarıp atacak dürüstlükten de mahrum kaldık. Öze olan takıntı her yerde vardır ancak bizler bu takıntıyı, püriten gruplar da dahil herkesten gizlenmesi gereken kişisel bir sır muamelesi yaptık: kamuoyunun iktisada olan sonsuz ilgisi, Britanya'nın -sanki güzide bir aktörmüş gibi-yeni rolü, Süveyş saçmalığı, pornografiye ve hoşgörülü topluma karşı son zamanlarda yükselen sesler, Carnaby'nin Downing Street'e karşı zaferi ve televizyonun gerçek demokratik duygular üzerindeki uyutucu eğlence etkisi. Benim neslimden herkesin ve onların babalarının hiç umursamadıkları şey kişisel yazgıdır, diğer yazgılar ise zamanla köreldiler. Bu iyi olabilir, artık bilmiyorum ama ikiyüzlülüğün muazzam üstyapısı —ve hâlâ bitmemiş olan— bu süreçte yayılan çift taraflı oynamanın lekesi, bizi tarihin burun deliklerinde kokuşturmuş olmalı.</span></p>

  <p class="calibre1"><span class="calibre2">Dan, dürüst ve ileri görüşlüymüş gibi davranamam; başından beri yerine getirilmemiş en ufak bir arzusunun kalmasındansa doğmamış bir çocuğu öldürmeye hazır. Keşke Dan uzlaşmazlık ve yalandan ziyade kendini daha fazla tehlikeye atsaydı. Çoğu çağdaşından birazcık daha fazla geleceğin savunucusu olduysa bu, yalnızca onun daha fazla bencil oluşuna ve bencilliğine teslim olması için daha fazla fırsatı olmasına dayandırılabilirdi. Sanırım Nell'in başarı olanağı hiç yoktu.</span></p>

  <p class="calibre1"><span class="calibre2">Bireyselcilik çağı ona, sözde yeni özgürlüklere dönebildiği eski hatalarını sunuyordu. Nell'i ise kafese soktu. Bu, Nell'in gerçek kıskançlığı, Dan'in ise gerçek zinasıydı.</span></p>

  <p class="calibre1"><span class="calibre2">Dan zaten Calais'de başlayarak Hottentots'larla bütün ülkenin yüzleşmesi gibi içine kapanıyordu. Çocukluğundan beri içinde yaşadığı yoğun özel dünyası, saf hayalgücünden, bir miktar hayalgücüne dayanarak değiştirilen gerçeklikten olgunluğa ulaştı. Bu, geçmişte bazen bir huysuzluk, yaramazlıkmış gibi görünse de artık başarıyla unutulmuş ve kutsanmıştı. Dan cesur bir şekilde hayatının dizginlerini eline almıştı. Bu çatışmaya, dikkatini dağıtmaya, başkasının hakkına tecavüze tahammül etmeye olan meylini giderek azaltıyordu. Nell bir tehdit haline gelmişti: potansiyel olarak başkasının işine burnunu sokan kişi, bir gün şu kapalı beyin kıvrımlarına gizlice sızıp içindeki "cevheri" çözümleyebilecek ve kayıp olduğunu fark edebilecek biri. Artan uyuşmazlığımızın, en azından tarihsel bir sorun olduğu kadar, kişisel psikolojilerden kaynaklandığını da düşünüyorum. Toplumun aykırı kişileri cezalandırdığı dünyaya daha erken gelseydim, çok büyük olasılıkla Nell'e asla ihanet etmezdim ya da bir şekilde ihanetimi çok daha iyi gizlerdim. Ama ben Viktoryen'lerin sanatlarında yasakladıkları şeydim: Bir oyun yazarı. Sanırım tiyatro çok uzun bir süre kınandı ve hadım edildi çünkü sahnenin uzun bir adım atarak aykırı gerçekliğe romanda olduğundan daha fazla yaklaştığını biliyorlardı. Tiyatro, sırları herkesin önünde söyler, yabancılarla çene çalar, roller basılmış anonim bir yazıyla söylenmez, sadece tek bir amaçla kadınlarla erkekler tarafından izleyici önünde işemek ya da mastürbasyon yapmak gibi bir yalnızlıkta söylenir. Roman ve yayın çok İngilizdir, tiyatro Shakespeare'e rağmen öyle değildir. Bu paradoksun, her şeyi gizleyen özel ve aleni şekilde yalan söyleyen benliğimle, yazılmamış</span> <span class="calibre3">Soneler'</span> <span class="calibre2">imle ve çok fazla yazılmış bütün</span> <span class="calibre3">Oyunlarım'la</span> <span class="calibre2">her zaman farkında olmuşumdur.</span></p>

  <p class="calibre1"><span class="calibre2">1954'te ilk "büyük" senaryomu, kronolojik olarak ise dördüncüyü yazdım. Çekimler İspanya'da yapılacaktı. İlk defa kalkıp Hollywood'a gittim çünkü bu aynı zamanda benim "büyük" biryapımcıyla, kutsal bir canavarla ilk karşılaşmamdı. Kendi türündeki herkes gibi aklı başında-bir insanın standartlarında, kutsaldan ziyade canavardı. Nell'le Caro benimle Amerika'ya geldi ama onlar Doğu Kıyısı'nda, Nell'in annesi ve üvey babasıyla kaldılar. Batıda üç hafta süresince tek başına kaldığım otelin barında beni tavlayan bir kızla yattım. Kız benim yeni çıktığım, sağlam olmayan basamaktaki dünyaya adım atmak istiyordu ama o hırslı bir fahişe değil de Preston Sturges'in Veronica Gölü'nü çok iyi resmettiği türden huysuz bir sürtüktü. Ondan hem yatakta hem de yatak dışında hoşlanmaya başladım. Bu ilgi, Nell'in gitgide artan bir şekilde şimdiki zaman yerine herhangi bir zamanda yaşama gereksinimiyle çok hoş bir tezat oluşturup hayatı kolayca gündelik bir şeymiş gibi kabullenmesi yüzünden değildi. Hatta toyluklarını ve cehaletini (Ortabatı'dan geleli daha bir iki ay olmuştu) sevimli buldum, özellikle bilgi konusunda üstünlüğüm son derece belirsizdi ve her gün giderken yanıma aldığım bir üründen öte bir şey değildi.</span></p>

  <p class="calibre1"><span class="calibre2">Bu aynı zamanda benim, seksi romantizmden ayıran çoğu Amerikalı gibi, onu bir yemek gibi öncesi, esnası ve sonrası olarak ele alan, anatomi ve gastronomi karışımı bir gözle bakıyormuş gibi görünen biriyle ilk karşılaşmamdı. Bu denli açıksözlü olmaya alışık değildim ve başlangıçta bu ilgimi çekmişti ama Nell'e dönmeden önce olayların bu yönü cazibesini yitirmeye başladı ve o zamandan beri de yitirmeye devam ediyor. Organlar isim ve hareket eylemidir, tensel haz hariç her şeyi değerlendirme ve gerçekte kendi içinde çok yeterli bir dil olan şeyi çözümleme gereksinimini daha derinden yok eden hiçbir şey yoktur ve müzik gibi tadı en iyi sessizlikte çıkar. Kültürüne uyduğu için Elaine'i suçlamıyorum, aslında bu kültürü ve kendimi anlamama yardım ettiği için ona çok şey borçluyum.</span></p>

  <p class="calibre1"><span class="calibre2">Kısacası bu, Amerika'nın kendisiyle olan bir ilişkiydi. Elaine'e rağmen o ilk ziyaret sırasında California'nın, Birleşik Devletler'in geri kalanından ne kadar uzak olduğunu pek fark etmedim. California tamamen İngiliz olmamasından ziyade kendine özgü nedenler ve tabiatımın bu yönünü bastırmak için sunduğu sonsuz olanaklardan dolayı çok hoşuma gitti. Elaine'e karşı çok az suçluluk hissettim, daha doğrusu üç haftalık randevulaşmamız ve seks oyunlarımızı mümkün olduğunca gizli tutacak kadar suçluluk hissettim. Hemen hemen her gün merakımdan çok ansızın uçağa atlayıp bana bir sürpriz yapmayacağına emin olmak için Nell'e telefon ettim. Sanırım o zamanlar bayağı ahlaksız ya da harem sahibi gibi olmuştum. Nell'in fiziksel olarak beni reddetmemesi, onu fiziksel olarak kandırılması kolay biri yapıyordu ki çoğu kadın gibi şu yalan testini çok önemsiyordu. Eve dönmeden önce Connecticut'ta onunla geçirdiğim hafta eğlenceliydi ve bu, daha önce yoksun kaldığım Hollywood ziyaretinde Nell'in anne babasının gözüne girmiş olmamdan dolayı değildi.</span></p>

  <p class="calibre1"><span class="calibre2">O yılın daha sonraki döneminde İspanya'daki deneme çekimleri sırasındaki çalışma tatilimiz başarılı geçmedi. Valencia'nın hemen dışında, sahile yakın küçük bir villa kiraladık, Caro'ya bakması için bir de İspanyol hizmetçi vardı. Ama Nell uzun çekim hazırlıklarından sıkıldı. Onu pek suçlayamam, hazırlıklar beni de sıkmaya başladı ama yüzlerce ekstra da dahil böyle bir şeyi ilk defa görüyordum ve dikkat etmem gereken profesyonel bir görevim olduğunu hissettim. Kendi kutsal canavarım da beni meşgul ediyordu ki kaygı ve yeni başlayan megalomani, çekimler yaklaştıkça hızla yükselmeye başlıyordu ve sonraki haftalarda da aynı seviyede sürdü. İlk büyük şansını yakalayan genç Amerikalı yönetmen tarafından bunun her daim sürdüğü konusunda uyarılmıştım, ana avrat sövmenin gırla gitmesi ve sürekli kovulma tehdidinin önüne geçmeyi başardık. Bir gün önce "harika" olan sahneler birdenbire değişip (genellikle çekimden önceki sahne) "berbat" oluyordu. Senaryonun yazım aşaması boyunca lanet ihtiyar adam, fikirlerini parçalanan bir buzul inceliğiyle anlatarak beni kendi fikir yağmuruna tutmuştu. Adamda aklına esen korkunç fikirlerle düşüncelerini haftalar, hatta aylar sonra yeniden su yüzüne çıkarma huyu vardı. Buzullar kadar verimsizdi ama yönetmenle benim savunduğum herhangi bir entelektüel rotayı hep batırmakla tehdit ediyordu. Bütün bunlar, Nell'in tüm etkinliğe karşı duyduğu güvensizliği ve küçümsemeyi daha da körükledi.</span></p>

  <p class="calibre1"><span class="calibre2">Nell, tüm dünyadaki sinemacıları niteleyen küçük rekabetler, sığ sohbetler, genel saplantı ve kendini tamamen "atölyeye" verme üzerine aynı düzeyde güçlü bir entelektüel snopluk özelliği geliştirdi. Burası günümüzde (ya da o zamanlar öyleydi) üniversite mezunu ve sanatla endüstri dışında herhangi bir ilgisi olmayan bir dünya ve Eski Mısır kadar mantıksız bir hiyerarşik yapısı var. Nell'in beni küçümsemesi, benim bunu en</span> <span class="calibre3">bloc</span> <span class="calibre2">kaale almayı reddetmemle aynı oranda arttı. Karşılığında senaryoma, içinden bütün bu enerji ve para israfının fışkırdığı şu değerli tohuma, hakaret edilmiş gibi hissettim. Nell, günlerini Caro ve hizmetçiyle birlikte sahilde geçirmeye başladı. Buna karşı gelmemek için bir nedenim vardı.Hollywood'tan kalkıp buraya kadar gelen yapımcılar arasından birinin oradaki küçük kaçamağımı ağzından kaçıracağı korkusuyla karşı gelmedim. Hiçbirinin Nell'e çok yaklaşmasını istemiyordum.</span></p>

  <p class="calibre1"><span class="calibre2">Birkaç ay sonra artık 1955 baharındaydık, Tony'ye yazacağım ikinci senaryoyla Londra'ya geri döndüm. Andrea yine yapımcı sekreteriydi, aramızdaki uzun, içkin duygu bir gün taştı. .. Nihayetinde Nell'in, bu konuda nasıl işkillendiğini bilmiyorum ama tahminini doğrulatmak için bir özel dedektif kiraladı. Bir akşam eve geldiğimde okumam için uzattığı dedektif raporunun bir kopyasıyla karşılaştım. Bunun üzerine Nell'le Caro ortadan kayboldular. İlk sarsıntıdan sonra bu bir ferahlama gibi geldi. Sonunda Oxford'u aradım. Telefonumu bekliyor olmalıydılar zira telefonu açan Anthony'ydi. Nell'i telefona çağırmayı ve telefonda herhangi bir şey tartışmayı reddedip Londra'ya gelerek benimle görüşmekte ısrar etti.</span></p>

  <p class="calibre1"><span class="calibre2">Birkaç gün sonra Anthony çıkıp evime geldi, onu yemeğe götürdüm. Anthony'nin bana etik isyan yasalarından birini baştan sona okuyacağını sanıyordum ama şaşırtıcı şekilde sakindi. Jane ve o bir şeylerin yolunda gitmediğini bir süre önce fark etmişlerdi, bu benim vicdanımla ilgili bir meseleydi. Anthony bu işin doğrularını ve yanlışlarını yargılama niyetinde değildi. İçten içe onun, benden, belki de Nell ve bir anlaşmazlık çıkınca hemen Wytham'a inzivaya çekilme huyu hakkında söyleyeceklerimden korktuğundan şüpheleniyordum. Anthony görünüşe göre halden anlıyordu, sadık hiçbir Oxford öğretim üyesinin ki o zamanlar Oxford'da öğretim üyesiydi, yürekten hissedemeyeceği kadar profesyonel yaşantımla dünyama neredeyse saygı duyuyordu.</span></p>

  <p class="calibre1"><span class="calibre2">Nell "çok incinmiş" ve boşanmanın dışında hiçbir şey konuşmayacakmış. Ama Anthony, şayet evliliğimi düzeltmek için bir girişimde bulunmak istersem Jane ve kendisinin, Nell bir girişimde bulunmadan önce onu en azından bir süre beklemesi için ikna edebileceklerini düşünüyordu. Anthony bu söyleminde ısrar etti ve (tamamen adil bir şekilde) sav olarak da Caro'yu kullandı ama sürekli kavganın çocuklara anne babanın ayrılması kadar zarar vereceği konusunda benimle hemen aynı fikirde uzlaştı. Sonra Anthony'ye (Anthony'yi ileri sürdüğü gizlilikle buluşturdum) başka kadınların da olduğunu söyledim. isim ya da ayrıntı vermedim ancak onda Katolik bir felsefeci olması kadar orta sınıftan bir İngiliz olmasının getirdiği iki yönlü şaşkınlığı görebiliyordum. Tepkisini dışavuruşunda sahtekâr bir şey sezdim,- önceleri bunu tartışarak sonuçlandırır, beni böyle bir davranışa neyin ittiğini keşfetmeye çalışırdı. Şimdi belli ki görmüş geçirmiş bir adamı oynamanın daha politik olduğunu düşünüyordu.</span></p>

  <p class="calibre1"><span class="calibre2">Anthony'nin o akşam Oxford'a geri dönmesi gerekiyordu, birbirimizden saat üç gibi gittikçe ihtiyatlı ve uzaklaşmış olarak ayrıldık. Pişmanlık (Caro hariç) duymayışım ve eskiden kimsem o olduğumu genel olarak kabulüm (Anthony'nin düşündüğü adam olmayışım), onu endişelendirip öfkelendirmiş olmalıydı. Ama o anda bunu herhangi bir şekilde açık etmedi. Ona haksızlık ediyor olmam çok olası, içtenlikle tarafsız görünmeye çalışıyordu ama bütün bu diplomasinin paradoksal sonucu, birbirimize karşı keşke daha merhametsiz olsaydık diye dilemek oldu. Onun rahibi oynadığına karar verdim. Beni resmen suçlamadan gizlice kınamıştı,- nezaket zaten lanetlenmiş olanlar içindi, masum olabilecekler için değil. Sanırım gerçek sorun, benim onun kararına her halükârda saygı duyuyor olmam, onun ise benim şimdiki kararını küçümsediğimi sanmasıydı. Daha sonra ne olduğunu açıklamaya çalışıyorum.</span></p>

  <p class="calibre1"><span class="calibre2">Bu olayların akabinde evliliği düzeltmeye çalışanın lanetini umursamayan ve kendimi soyutladığım dünyaya karşı vicdan azabı çekmek için daha az kullanılan ruh halleri arasında gidip geldim. Önemsiz aile içi alışkanlıklar hariç Nell'i hiç özlemedim. Andrea taşındığı zaman bu gereksinim bile ortadan kalktı. Caro'yu özlüyordum, dürüst olmak gerekirse, utanç verici olsa da az özlüyordum. Sanırım asıl kayıp Anthony ve Jane'di. Öncelikle bu bana neden Nell'le evlenmiş olduğum konusunda bir şeyler anlatıyordu ama bunun Langland'de aşkla ilgili ıhlamur yaprağından daha hafif, sivri bir uçtan daha delici olan nesi vardı ki? Reddetme anlayışıma faydası olmamıştı.</span></p>

  <p class="calibre1"><span class="calibre2">Anthony'yle bir sonraki hamlenin benim hamlem olması şartıyla ayrılmıştık. Haftalar geçmesine rağmen hiçbir şey yapmadım. Bu, Andrea'nın hatasıymış gibi davranamam. O sahiplenici değildi ve geleceğe dair benden hiçbir talepte bulunmadı. Ama ondaki bu özellik Nell'e geri dönmeyi daha çekici hale getirmiyordu. Sonunda, bir avukat mektubuyla harekete geçen Nell oldu. Davaya itiraz etmedim. Nell mahkemede buz gibiydi, yanında Anthony ya da Jane olmadan, yalnız gelmişti ve sanırım işlemler süresince bir kere olsun bana bakmadı. Ona baktıysam, bu sadece merakımdandı. Nell unutulmuş bir oyundan bir karakter gibi zaten geçmişe ait görünüyordu. Caro'nun halini hatırını sormak ve artık ayrılık kesinleştiğinden, bir tür ateşkes sağlamak için mahkemeden sonra onunla konuşmaya niyetlenmiştim ancak buna yönelik ilk girişimim görmezden gelindi. Tek söz edilmedi. Yasal mekanizma işlerken görüşme için bastırmamıştım ama artık bunu resmi olarak istiyordum. Caro üçüncü doğum gününü kutlamıştı, ben de onu görmek istiyordum. Mektup yazıp Anthony'ye bu konuda ne yapılması gerektiğini sordum. Sonunda Wytham'a gidişim ayarlandı.</span></p>

  <p class="calibre1"><span class="calibre2">Bir gün arabayla Wytham'a gittiğimde, Anthony'yi de bir görüşme korkusu içinde buldum. Kapıyı Jane açtı. Evde Jane'in iki çocuğu ve orada bulunduğum saatleri başarıyla çok soğuk ve mesafeli bir kibarlık dışında herhangi bir şeye set çekerek harcayan Caro vardı. Jane, Anthony'nin öğlen dersi, öğleden sonra ise yoğun ve Wytham'ın da öğlen yemeğinde eve dönülmeyecek kadar uzak olduğunu öne sürdü. Evden ayrılmadan epey zaman önce kendimi yenilgiye uğramış hissettim. Kendimizi önemsiz şeyler ve o andan kurtarmak için sarf ettiğim her çaba geri püskürtüldü. Jane suçlanacak olan kişinin sadece ben olduğumu mu düşünüyordu? Bana göre bu yargılamaktı. Ama bir fikri olmalı mıydı? Bunu söylemesi neye yarayacaktı? Geçmişteki o yaz gününe en ufak bir gönderme yapılmadı. Konuyu açmak aklımdan geçti ama burun kıvırmaktan öte bir tepki alamayacağını biliyordum. Bunu adamakıllı kullanamamış, ifade edememiştim. Böylece ilk kez onun bana işlemeyi öğretmiş olduğu bir günah için beni suçlayan gülünç haksızlığı teşvik ettim. Neredeyse en kötü sadakatsizliğim Nell'e değil, ona yapılmış gibiydi. Onun bir rol takındığını biliyordum, numara yaptığı kadar sakin ve aklı başında olamazdı fakat onun içinde bir utanmazlık vardı ve beni en çok bu rahatsız ediyordu. Jane Austen'den bir kahraman, bir Fanny Price gibiydi, en önemli ahlaki gelenekle yaşadığına kesinlikle emindi ve başka birinin bu ahlaki geleneği yaşama konusundaki başarısızlığının, rezil bir zevk yoksunluğundan öte bir şeyin ürünü olabileceği gerçeğinin derinden farkında değildi.</span></p>

  <p class="calibre1"><span class="calibre2">Anthony, Nell ve onun hakkında şehirde nasıl bir ev aradıkları dışında çok az şey öğrendim. Nell, Taylorian'da yarım günlük kataloglama işi bulmuş ve genişçe bir ev bulabilirlerse bir oda tutabilirlermiş. Anthony'nin Nell hakkında geçmişteki gizli duygularını hissedince bunu gerçekten isteyip istemediğini merak ettim ama soramadım. Ardında yatan gerçekler değil de ufak bilgiler veriliyordu. Jane öğlen yemeğinden sonra kendi çocuklarıyla alışverişe gitti ve beni bir saat Caro'yla yalnız bıraktı. Fiziksel varlığım dışında her şeyden men edildiğim bir evde, ayrı yaşadığım bir çocukla yalnız geçirilen bir saat çok uzun gibi geldi bana. Telefon çaldı ama açmadım. Jane geri dönünce arayanın Anthony olabileceğini söyledi. Jane'i Caro konusunda bana acındırmaya çalıştım, onu sürekli eğlendirmekte çekmiş olduğum güçlükle, bugünde yaşayan ve bunu korumaya çalışan çocuklarla ilgili bir cevap aldım. O zaman Jane'e bu aşamada, hepsi için, Caro'yu ne kadar az görürsem o kadar iyi olacakmış gibi geliyordu "maalesef" . Kendimizi Caro'nun bana olan ihtiyacına göre ayarlamalıymışız, benim ona olan ihtiyacıma göre değil. Jane, Caro'nun bir gün seni arayacağını düşünüyorum, dedi. Bu, kibar bir sözcüğün dilimin ucuna en fazla geldiği andı.</span></p>

  <p class="calibre1"><span class="calibre2">Jane konuşkanlığıyla bana engel olduysa da psikolojik açıdan daha fazla hüsrana uğratan bir tarzda kafamı karıştırdı. Dörtlü içinde en fazla ikimiz değişmiştik ama taban tabana zıt yönlerde. Onun bütün eski şakalarının, açıksözlülüğünün, içgüdüsel sıcaklığının ani parıldamaları yok olmuş gibiydi. Andrea'yla birlikte yaşamayı istisnai bir şekilde çok hoş buluyordum: Hiç kavgamız yoktu, sadece yaşamın şekerlenmesini dönmesini durduracak kadar dostça tartışmalar vardı. İyi yemek pişiriyordu, iyi sevişiyordu, işimle ilgili kusursuz bir nezaketi vardı ve kendi işini yapmak için sabah çıkıp gidiyor, her akşam eve döndüğündeyse istersem benimkine yardım ediyor ya da bana en son dedikoduları anlatıyordu. O, aynı zamanda İngiliz tarzından ziyade Avrupa'ya özgüydü, gerçek bir kültür bağımlısıydı. Onunla daha çok yeni sergi gördüm ve bir ay içinde Nell'le geçirdiğim bir önceki yıla oranla daha fazla konsere gittik. Ama bütün bunlara rağmen Wytham'dan, bir kez daha keşke Jane'le evlenmiş olsaydım diye dilediğimi bilerek ayrıldım. Bunu açıklayamıyorum. O gün Jane'den nefret ettim. Görünüşte ve zihnimde kendimi çok küçük düşmüş hissederek, kendi kendime Anthony'nin Jane'i soğuk, cansız dişi bir ukalaya çevirdiğini söyleyerek ayrıldım. Bu şartlarda Caro'yu bir daha hiç ziyaret etmemeye karar verdim (yani o günden sonra onunla Oxford'da buluştuk ya da Nell onu Londra'ya getirdi).</span></p>

  <p class="calibre1"><span class="calibre2">Şehre geri döndüğümde kabul töreniyle ilgili Andrea'ya üzücü bir şekilde iğneleyici davrandım. Andrea kısa süre sonra, çok acı, diye işaret etti. Galiba kendimi başarısızlığa uğramış ve çökmüş hissediyordum. Lucifer gibiydim: Tahtımı Tanrı'nın yıldızlarının üzerindeki göğe çıkaracağım ve onu Hollywood yıldızları arasına kuracağım. Birkaç yıl boyunca bu durumla ilgili aynı şekilde hissettirmeye devam etti, yerinde bir sürgünü maskeleyen boş bir hırstı.</span></p>

  <p class="calibre1"><span class="calibre2">Asıl büyük hatamı henüz yapmamıştım ama aslında Wytham'a yapılacak o ziyaret gerçekleşmeden önce gayet aklımdaydı. Yaptığım her neyse onun için bir mazeretim yok ama artık var. O anda nedenini anladım: bunu bütünüyle çözümleme ve bundan kurtulma ihtiyacı, derinlik ve açıksözlülükte yeni olan, çok özgün olmayan bir durumda bunu ele alış biçimimdeki inancın genel bir uygulaması. Film senaryosu işinde muhtemel olumsuz bir gerekçe, hazır temalarıyla zaten yaratıcılıkta beni tembelleştiriyordu. Tabii ki arka planlarla önemsiz detaylar açısından oyuna herkesten çok iyi gizlenerek başladım ve böyle de kaldı. Anthony'yi İngiltere'nin batısında devlet okulunda bir öğretmen yaptım, kendimi faal ve geleceği parlak bir ressamken Jane ve Nell, kardeş değil, okuldan arkadaşlardı. Anthony genç bir Tartuffe, Jane ise evet efendimci karısı oldu. Nihayet çok pohpohlanacak dramatik sebepler Nell'i, istencim dışında, sanat ve eyleme yol açan zinayı affedip affetmeme geleneği arasında "dürüst bir şekilde" bölünmüş gösteriyordu.</span></p>

  <p class="calibre1"><span class="calibre2">Senaryodaki ressamla yapılan birkaç kavga neredeyse kelimesi kelimesine bizim kavgamızdan alıntıydı ve kendini üstün gören kulak asmazlık gösterisiyle artık karısı olmayan ressama müdahalesini savunan Anthony figürü arasındaki bir final sahnesi (kendisi de görür görmez tanımış olmalıydı), Nell beni terk ettikten sonra ilk bir araya gelişimizin küstah bir parodisiydi. Yoksa kötü olan bir oyunda teknik anlamda en iyi sahnelerden biriydi ki bu, oyunun zayıflığını azaltıyordu. Andrea ne olup bittiği konusunda genellikle net olan görüşünü, bu sefer anlayışın gölgelemesine izin vererek beni hüsrana uğrattı. Bunun yanında beni durdurup durduramayacağı noktasında kuşku duyuyorum. Gerçekte ne hissettiğimi ve seyircinin önünde intikam almak için onların hayal edebileceğinden çok daha güçlü olduğumu onların bilmesine izin vermekle tedbirsiz davrandım.</span></p>

  <p class="calibre1"><span class="calibre2">Oyun orta karar eleştiriler aldı. Öğretmen ve karısının karikatüri-ze olduğu, her şeyin eylemsel açıdan fazla durgun olduğu, hikâyenin konusunun tek taraflı olduğu konusunda genel bir yakınma vardı. Barney'nin incelemesi de dahil bir iki eleştiri sert ve saldırgandı. Ama ilk bombasını atan acemi bir şehir gerillası gibi hem en çok korktuğum hem de can attığım eleştiri zaten çıkmıştı. Kötü şansın etkisiyle (benim sorumlu olduğum ya da önüne geçebileceğim bir şeyden değil) Oxford şehir dışına kaçmıştı. 9 Ocak 1957 tarihli mektubu sakladım:</span></p>

  <p class="calibre1"><span class="calibre2">Daniel,</span></p>

  <p class="calibre1"><span class="calibre2">İki akşam önce Jane'le burada Oxford'da</span> <span class="calibre3">The Victors'ı</span> <span class="calibre2">izledik. Oyunun adının kötü olduğunu düşünüyorum. Bu bize insan namusunun bir yenilgisiymiş gibi geldi. Sorun, senin sahneye koymak için uygun gördüğün sadık arkadaşlığımızın kötü niyetli gülünç bir taklidi ve çoğu insanın bunu hemen tanıyacak olması ya da tanıyacaklarını düşünmen. Gerçek isimlerin tamamen eksik bir çabanın ardına gizlenip kininin çoğunu Jane'le benim üzerime dayanıyor olması da gerçek davranışlarımızla ilgili temeli bulunmadığını bilmen gereken meselelerin üzerine kustuğun inanılmaz tarzın da sorun değil. Beni bütün bunlardan daha fazla şaşırtan ise eylemlerinden sorumlu olmadığını ve Nell'e sadık kalmayı beceremeyiş olmanın senin değil de onunla bizim hatamız olduğunu apaçık gösterme arzun. Bu, herhangi normal bir ahlaklılık düşüncesinin böyle umutsuzca yozlaşmasının bir belirtisi ve bunu bir Katolik ya da felsefeci olarak yazmıyorum. Büyük ihtimalle bu mektup senin için hiçbir şey ifade etmeyecek olsa da sadece bir zamanlar senin yakın arkadaşın olduğuma inanan biri olarak yazıyorum. Artık kişisel olarak biraz olsun dürüstlüğünün ya da kendini yargılama yetilerinin kalıp kalmadığı konusunda ciddi kuşkularım var.</span></p>

  <p class="calibre1"><span class="calibre2">Sanatta her şeyin yaşam üzerine dayanması gerektiğine şüphe olmadığı gibi, bunun çoğunun sanatçının kendi deneyimlerine dayanması gerektiğine de şüphe yok. Böyle bir deneyimin izleyicinin öfkesini aklayabilmesini de anlıyorum. Anlayamadığım şey ise sorumluluk sahibi bir sanatçının, sanatı nasıl olup da bariz kendisinin olan suçu, durumla yakından ilgili bir tarzda masumlara atmak için kullanabileceği. Jane'le ben Katolik olmasak bile, evlilik üzerine Katolik görüşlerle Nell'i senden ayırmak için entrika çevirmiş olabileceğimiz düşüncesi gülünç. Aslında verdiğimiz tavsiye, boşanmanızla haklı çıktığımız, senin, bizim kötü niyetle başarmaya çalışıyormuşuz gibi yaptığın şeyin tam tersiydi. Bir anlamda (ben olduğum farz edilen pedagojik şaklabanın, ressamın karısına âşık olması) ima ettiğin gizli güdü yine de gerçeği saptırmak için ölçüyü aşan gereksiniminin daha iğrenç bir kanıtı. Ayrıca senin başarılı kariyerini kıskandığımı sanıyorsan ciddi şekilde yanılıyorsun. Bu konuda sahip olabileceğim her türlü eğilim, senin karakterin üzerindeki etkilerinin açığa çıkışı uzun ömürlü olamazdı.</span></p>

  <p class="calibre1"><span class="calibre2">Vicdanlarımızı yokladık, son zamanlarda sana karşı olan davranışımızı gözden geçirdik ama yine de bunu nasıl hak ettiğimizi anlamıyoruz. Artık öfke duymuyonız, acıyoruz. Bunun aslında senin doğanda hep var olan ya da şu andaki yaşam tarzındaki bir şey olup olmadığını bilmiyorum ama çok yanlış bir yola saptığın sonucuna vardık. Bir yanının bunu bilmediğine ve eğer duyularına yeniden kavuşabilirsen, böyle çocuk gibi çarpıtarak kinci bir makale yazdığın için pek pişman olacağına inanmıyoruz.</span></p>

  <p class="calibre1"><span class="calibre2">Sana benzer tarzda ya da alenen cevap veremeyiz, seni hakaretten dava edemeyiz, acımızı içimize atarız. Sen de bunu biliyordun başından beri. Peki, oyununu okuyup anlayabilecek yaşa geldiklerinde Caroline'a ve kendi çocuklarımıza ne diyeceğiz? "Deha her şeyi affettirir” her zaman güvenilecek bir önerme değildir ve senin bu kategoriye de girdiğini sanmıyorum.</span></p>

  <p class="calibre1"><span class="calibre2">Bu mektuba bir yanıt beklemiyoruz. Mazeret, gerekçe her ne dersen istemiyoruz. Nell'i ne Jane'in ne de benim herhangi bir durumda tekrar arabuluculuk yapmayacağımız ve senle kızın için buluşma yeri bulmayacağımız konusunda bilgilendirdim. Şu andan itibaren lütfen böyle düzenlemeler için Nell'in avukatıyla görüş. Bizi buna sürükleme niyetinin dışında oyun hakkında başka bir yorum getiremeyiz. Senin için ölü olduğumuz çok açık ve şu andan itibaren sen de bizim için ölüsün.</span></p>

  <p class="calibre1"><span class="calibre2">Mektup el yazısıyla yazılıp Anthony'nin adı soyadıyla imzalanmıştı. Mektubu kahvaltı yaparken doğuca Andrea'ya uzattım ve okurken Andrea'nın yüzünü izledim. Başını yukarı kaldırdığında yüzü ifadesizdi.</span></p>

  <p class="calibre1"><span class="calibre2">"Şaşırdın mı?"</span></p>

  <p class="calibre1"><span class="calibre2">"Pek değil.”</span></p>

  <p class="calibre1"><span class="calibre2">"Cevaplayacak mısın?"</span></p>

  <p class="calibre1"><span class="calibre2">"Kulak asmazlar. Anlamı yok." Andrea tekrar mektuba göz attı. "Tabii ki uzlaşma üzerine grubun benimsediği fikirleri takip ettiler. Ama iddiaya girerim benim hakkımda gerçekte ne düşündüklerini de Nell'e ilettiler.” Andrea, mektup onu benden çok daha iyi ikna etmiş gibi gözlerini ayırmadan ona bakıyordu. "Bu küçük</span> <span class="calibre3">commination'ın</span> <span class="calibre2">her sözcüğünü yazdığına bayılacak.<sup class="calibre6">11</sup></span></p>

  <p class="calibre1"><span class="calibre3">"Commination</span> <span class="calibre2">nedir?"</span></p>

  <p class="calibre1"><span class="calibre3">"Ash Wednesday</span> <span class="calibre2">Tanrı'nın laneti tüm günahkârların üzerinde.<sup class="calibre6">11</sup></span></p>

  <p class="calibre1"><span class="calibre2">O zaman Andrea'ya Jane'den bahsettim çünkü en azından bir kişinin benim tarafımda olmasına öyle ümitsizce ihtiyacım vardı ki. Bu beni kısmen zamanla akladı çünkü bunu neredeyse eksiksiz bir şekilde ve Andrea'yı ilgilendirdiği kadarıyla çok tartıştık. Sanırım bir bakıma Andrea, kendi kocasının korkunç bencilliğini haklı çıkarmak için aynı dini kullanmasını, Jane'in "ikiyüzlülüğü" ile aynı kefeye koyuyordu.</span></p>

  <p class="calibre1"><span class="calibre2">* Paskalyadan önceki büyük perhiz ve yedinci çarşamba. Tövbekârların alınlarına o gün kül serpilerek yapılan bir ibadet olduğu için bu adla anılır. (ç.n.)</span></p>

  <p class="calibre1"><span class="calibre2">Artık yıllar sonra Anthony'nin haklı olduğunu kabul ettim. Başka türlüsünü hak etmiyordum özellikle de Jane'le benim aramda ne olduğu konusunda hiçbir şey bilmediği için. Daha iki yıl önce neden bu lanet şeyi yazmış olduğumu Caro'yla tartışarak sonuçlandırmak zorunda kalmıştı. Hem kendimi nesnellik kazanmış olduğum konusunda test etme hem de ikimiz arasında daha önce yasak olan bölgeyi açma konusunda işe yaramıştı.</span></p>

  <p class="calibre1"><span class="calibre3">The Victors</span> <span class="calibre2">arkadaşlık yanında bir şeyi daha öldürdü: İki oyun daha yazdım ama ikisine de yüreğimi koymadım. Çok fazla gerçekliği kaldıramayacak olan yalnızca insan türü değildir.</span></p>

  <p class="calibre1"><span class="calibre3">KATASTASİS*</span></p>

  <p class="calibre1"></p>

  <p class="calibre1"><span class="calibre2">Yıllardır ayrı yaşadığın biriyle buluştuktan kısa bir süre sonra bir</span> ^yabancılaşma <span class="calibre2">duygusundan bahsetmek saçma olsa da Dan'in</span> Jane'le <span class="calibre2">ilgili hissettiği buydu. Huzursuzluk duygusu hastaneye vardıklarında azalmadı. Jane kontak anahtarını kapattı, sonra bir kitap almak için torpidonun altına uzandı. Kitabı bir süre kucağında tuttu.</span></p>

  <p class="calibre1"><span class="calibre2">"Seni yukarı ben çıkaracağım, Dan. Ama Anthony seninle yalnız görüşmek istiyor." Jane kafasını kaldırıp bakmadı ama Dan'in şaşırdığını fark etmiş olmalıydı. Bir kez daha Dan'in hayalgücü onu hüsrana uğrattı: Anthony'yi yatakta hayal etmişti, bir yanında Jane, öbür yanda da kendisi. En azından tekrar bir araya gelip eski günleri kutlamak için bir neden..</span></p>

  <p class="calibre1"><span class="calibre2">"Neden lokantada buluşmuyoruz? Taksi tutarım."</span></p>

  <p class="calibre1"><span class="calibre2">* Antik Yunan tragedyalarındaki tepe noktası, hikâyenin dönüm noktası ve facia gerçekleşmeden önceki en heyecanlı kısım. (y.h.n.)</span></p>

  <p class="calibre1"><span class="calibre2">"Yo, sahiden ..." Jane kitabı yukarı kaldırdı, beklemeye hazırlıklı gelmişti. Sonra dönüp kapıyı açtı konuşmanın uzamaması için. Dan, Jane'in bunu söylemeyi neden bu kadar geçe bıraktığını merak ediyordu. Açıkça bununla ilgili Dan'in orada bulunması gibi bir şey Jane'i utandırıyordu. Otoparktan girişe doğru yürürlerken Jane biraz daha durum ve hastanenin ne kadar iyi olduğu hakkında konuşmaya başladı. Dan, gittikçe kendini tam tertip olmadan savaşa sürülen bir er gibi hissediyordu.</span></p>

  <p class="calibre1"><span class="calibre2">Bir asansöre binip üçüncü kata çıkıp birkaç yolun kesiştiği yere doğru bir koridordan aşağı indiler. Bir hemşire yazı masasında oturmuş, bir şeyler yazıyordu. Jane öne çıkınca hemşire başını kaldırdı, Jane'i tanıyıp gülümsedi ama ne konuşulduğunu duyamıyordu. İçeri önce Jane girip Anthony'ye Dan'in orada olduğunu haber verecekti. Dan, Jane'in aşağıdaki biryan koridorda gözden kayboluşunu izledi. Sabahlık giymiş iki adam satranç hakkında tartışarak geçtiler. Dan sigara içmek istedi ama hemşirelerin yazı masasının arkasında sigara içilmez tabelası vardı. Hemşire yazı yazmaya devam etti. Dan bir kez daha muhtemelen söylemeyeceğini bildiği cümleleri tekrarlamaya başladı ve kâğıt parçalarının ne anlama geldiğini umursamadan bir ilan tahtasına baktı. Müdürün odasının önünde beklediği zamandaki çocukluğundan gelen gülünç bir yankı vardı. Gelmemiş olmayı dilerdi. Bu bir senaryoda kaçınacağı bir sahneydi. Sonunda Jane'in ona seslendiğini duydu.</span></p>

  <p class="calibre1"><span class="calibre2">Dan yan koridordan aşağı onun peşinden gitti. Jane koridorun sonundaki açık bir kapıya birkaç metre kala durdu.</span></p>

  <p class="calibre1"><span class="calibre2">"Şuradan."</span></p>

  <p class="calibre1"><span class="calibre2">"Peki.<sup class="calibre6">11</sup></span></p>

  <p class="calibre1"><span class="calibre2">"Çok fazla teselli yok. İşe yaramıyor."</span></p>

  <p class="calibre1"><span class="calibre2">"Denerim."</span></p>

  <p class="calibre1"><span class="calibre2">Jane durakladı.</span></p>

  <p class="calibre1"><span class="calibre2">"Şey. Bunu sana bırakıyorum."</span></p>

  <p class="calibre1"><span class="calibre2">Sanki daha fazla anlatması gerektiğini biliyormuş gibi hâlâ tereddüt ediyordu. Ama sonra gergin, ciddi bir tebessümle üzerine düşeni yapmış, diyeceğini demiş gibi koridorların kesiştiği açık alana geri döndü.</span></p>

  <p class="calibre1"><span class="calibre2">Anthoııy yatakta değildi, pencerenin yanında tekerlekli sandalyede oturuyordu. Pencerenin yanındaki kapalı cam kapı küçük bir balkona açılıyordu. Mavi ipek sabahlık giymiş sıska bir adam, belden aşağısında koyu yeşil ekose bir battaniye. Yüzü Daıı'i çok şaşırttı, onu tanımakta güçlük geçti. Anthony gerçekte olduğundan biraz daha yaşlı görünmüştü hep, Dan yaşını gösteriyordu ama şu anda Anthony altmışlık bir adam gibi görünüyordu. Saçları hiç dökülmemişti fakat zamansız bir olgunlukla aklar düşmüştü. Avurtları solgun ve çöküktü. Çok yorgun görünüyordu, o ünlü Anthony'den, saadetinden eser kalmamıştı ve sadece gözleriyle gülümsemesi Dan'in bir zamanlar çok iyi tanımış olduğu kişiyi akla getiriyordu. Dan konuşmadan, ölmekte olan adamın oturduğu yere doğru gidip adamın uzattığı elini tuttu. Bir süre öyle kaldılar. Bir anlık sessizlik oldu, bir duygu paylaşımı, dışarıdaki kadınla hiç yaşayamadığı bir yakınlık ve karşılıklı farkındalık...</span></p>

  <p class="calibre1"><span class="calibre2">"Kendimi katlanılmaz şımarık bir çocuk gibi hissediyorum."</span></p>

  <p class="calibre1"><span class="calibre2">"Saçma."</span></p>

  <p class="calibre1"><span class="calibre2">"Onca yol."</span></p>

  <p class="calibre1"><span class="calibre2">"Zaten gelecektim. Hiç sorun değil."</span></p>

  <p class="calibre1"><span class="calibre2">Anthony, Dan'in gözlerini yokladı. "Seni tekrar görmek harika Dan. Bu sefer o lanet sözcük cuk oturdu <sup class="calibre6">11</sup></span></p>

  <p class="calibre1"><span class="calibre2">"Daha üzücü olanlarını da kullanabilirdim."</span></p>

  <p class="calibre1"><span class="calibre2">Hasta adam keyiften sertçe bir omuz silkti. "İnsan lafa herkesten özür dileyerek başlar." Sesini değiştirdi. " 'Harika, korkunç derecede üzgünüm ama belaya çattığımı anlıyorum.' Absürd." Gülümsedi. "Çok mağrur olduk, Dan. Anlayışı kendimize verilen bir hak olarak görüyoruz." Jestlerle gösterdi. "Hadi, bir bardak beyaz şarap al ve sana katılamadığım için beni bağışla."</span></p>

  <p class="calibre1"><span class="calibre2">Dan içmek istemedi, yıllardır beyaz şarap içmemişti ama orada öylece dikilmesinin münasebetsiz kaçacağını biliyordu. Kapının yanındaki masada bir şişe Amontillado ve kadehlerin olduğu bir tepsi vardı. Oda küçüktü ama çiçeklerle kitaplar vardı. Yatağın üzerinde Mantegna'nın</span> <span class="calibre3">Saint Sehastian'ının</span> <span class="calibre2">ucuz bir kopyası duruyordu. Hastanenin onu oraya asma olasılığı pek yok gibi görünüyordu. İlham verici değil, alaycı bir niyet olabilirdi. Dan tapayı açıp şarabını doldurdu.</span></p>

  <p class="calibre1"><span class="calibre2">"Jane seninle iyi ilgilendi mi?"</span></p>

  <p class="calibre1"><span class="calibre2">"Onu dışarı yemeğe çıkaracağım. İzninle."</span></p>

  <p class="calibre1"><span class="calibre2">"Buna bayılacak"</span></p>

  <p class="calibre1"><span class="calibre2">Dan döndü ve bir kez daha gayret etti.</span></p>

  <p class="calibre1"><span class="calibre2">"Anthony, benim itaat edilecek sert direktiflerim ..."</span></p>

  <p class="calibre1"><span class="calibre2">"Onlara itaat et o halde." O eski sivri çıkışa ikisi de gülümsedi. "Artık çok büyük acılar çekmiyorum. Sadece çeşitli usandırıcı görevleri Jane'le paylaşmak için buradayım. Bu çok inceliksiz, yersiz olabilir "</span></p>

  <p class="calibre1"><span class="calibre2">"Tamam. Ama ben ..</span></p>

  <p class="calibre1"><span class="calibre2">"Burada olman her şeyi sözcüklerden daha iyi açıklıyor. Sözcükleri senden daha hünerli biri söylese dahi." Anthony konuşurken eski hızını koruyordu,- artık cümleler arasında birazcık daha mola veriyordu, tek fark bu gibi görünüyordu. Dan kadehini kaldırdı.</span></p>

  <p class="calibre1"><span class="calibre2">"O halde güzel geçmişe."</span></p>

  <p class="calibre1"><span class="calibre2">"Amin derim buna. Artık gelip otursana."</span></p>

  <p class="calibre1"><span class="calibre2">Metal ve plastikten yapılmış bir sandalye vardı; bu, Dan'in biraz daha yüksekte oturmasına neden oldu. Anthony neredeyse aç bir şekilde, gülümseyerek, elleri sabahlığının ceplerinde onu izledi. Bu şaşırtıcıydı. Daha ilk andan itibaren, bir saat önce dışarıda Jane'le olduğundan daha fazla şefkat ve karşılıklı anlayış vardı. Dan'in korkularından en azından biri bastırılmıştı. Gerçi sonrasında gelen o gülümsemeyi tanıyordu. Sabit bir gülümsemeydi, giderek bir maskeye dönüşüyordu. Farklı sebeplerden olsa da onunki de aynıydı. Anthony'nin gözlerindeki dolaysızlık, karşısındakinin gözlerini izlemenin tuhaf ihtiyacıyla sürüyordu. Gözleri, ardındaki beyinde son bir kara alev yanmış gibi kuşku ve telaşla bakıyordu.</span></p>

  <p class="calibre1"><span class="calibre2">"Eee, gerçek dünya nasıl?"</span></p>

  <p class="calibre1"><span class="calibre2">"Her zamanki gibi gerçekdışı."</span></p>

  <p class="calibre1"><span class="calibre2">"Pişmanlık yok mu?"</span></p>

  <p class="calibre1"><span class="calibre2">"Binlerce."</span></p>

  <p class="calibre1"><span class="calibre2">"Ama mesleki değil. Sen işin içinden iyi çıktın."</span></p>

  <p class="calibre1"><span class="calibre2">"Sinema dünyasında bu ebedi lanete</span> <span class="calibre3">primaJacie</span> <span class="calibre2">diyorlar."</span></p>

  <p class="calibre1"><span class="calibre2">Anthony'nin gülümsemesi bir an için içtendi.</span></p>

  <p class="calibre1"><span class="calibre2">"Eee. Gördüğümüz filmler hoşumuza gitti."</span></p>

  <p class="calibre1"><span class="calibre2">"Bir ikisi yüzümü kızartmıyor. Ama onurdan çok para için yaptım."</span></p>

  <p class="calibre1"><span class="calibre2">"Artık kaçamak yapacak sevimli bir yerin de var? Doğduğun yerde mi? Caro bize evden bahsetti."</span></p>

  <p class="calibre1"><span class="calibre2">"Bir çiftlik evi işte. Pek kullanamıyorum."</span></p>

  <p class="calibre1"><span class="calibre2">"Güzel orkide diyarı mı?"</span></p>

  <p class="calibre1"><span class="calibre2">Bu unutulmuş bir şaka gibi çok heyecan vericiydi.</span></p>

  <p class="calibre1"><span class="calibre2">"Bir çayırda yeşil yapraklılar.</span> <span class="calibre3">Spiralis'in</span> <span class="calibre2">oldukça hoş bir kolonisi. Koyunlar yemezse. Erkenci lilalar. O civarda hepsi öyle."</span></p>

  <p class="calibre1"><span class="calibre2">"New Forest arsalarının birinde</span> <span class="calibre3">aestivalis'in</span> <span class="calibre2">yeniden ortaya çıktığını biliyor musun?"</span></p>

  <p class="calibre1"><span class="calibre2">"Bilmiyordum."</span></p>

  <p class="calibre1"><span class="calibre2">"Bir mucize." Hepsi şakalaşma, takılmaydı. "Şu beyhude arayışı hatırlıyor musun?"</span></p>

  <p class="calibre1"><span class="calibre2">En nadir İngiliz orkidelerinden biri olan bulunmazı zor Hanımın Yaz Buklesi'nin peşinden Hampshire'a inmişlerdi. Bitmez tükenmez bataklıkların içinden süründükleri, sazlık ot öbeklerinin üzerinden geçtikleri ama bitkiyi göremedikleri uzun ve masmavi bir hafta sonuydu.</span></p>

  <p class="calibre1"><span class="calibre2">"Tabii ki."</span></p>

  <p class="calibre1"><span class="calibre2">"Artık bütün bunlara olan ilgini kaybettin mi?''</span></p>

  <p class="calibre1"><span class="calibre2">"Oraya indiğimde yine biraz botanikçilik yapıyorum."</span></p>

  <p class="calibre1"><span class="calibre2">"Watlington'da seni aradım. Başka hiç kimse bu kadar. .. "</span></p>

  <p class="calibre1"><span class="calibre2">Anthony aptalca davrandığını kabul edercesine gülümsedi. Dan, Anthony'nin niyetinin kendisini rahatlatmak olduğunu biliyordu ama hangi yönden sadede geleceğine karar vermeye çalışarak nasıl biri olmuş olduğunu anlamak için gözlerine bakmasına izin vermeyecekti. Dan başını eğip şaraba baktı.</span></p>

  <p class="calibre1"><span class="calibre2">"Ben seni oradan çok daha uzak yerlerde aradım, Anthony."</span></p>

  <p class="calibre1"><span class="calibre2">Sonunda Anthony de başını eğip "Evet" diye mırıldandı.</span></p>

  <p class="calibre1"><span class="calibre2">Bir sessizlik oldu.</span></p>

  <p class="calibre1"><span class="calibre2">"Daha yeni Jane'e söyledim. Yaşananlarda suçlanacak kişinin sadece kendim olduğunu uzun zamandır kabul ediyorum" dedim.</span></p>

  <p class="calibre1"><span class="calibre2">Anthony bir süre daha suskun kaldı, sonra yine gülümsedi. "En azından hukukla uğraşmadığıma çok şükür." Dan ona sorgulayarak baktı. "Bana bir yargıcın hünerinin püf noktasının mahkûm etmek olduğu söylendi. Bu konudaki yeteneklerimden kuşkuluyum."</span></p>

  <p class="calibre1"><span class="calibre2">"Olmaman lazım. Bunu hak ettim."</span></p>

  <p class="calibre1"><span class="calibre2">Dan'i dikkatle neredeyse keyif alarak inceledi. "İlk izlenimden varılan yanlış bir çıkarım daha."</span></p>

  <p class="calibre1"><span class="calibre2">Dan başını iki yana salladı. "En azında dünyanın kaç bucak olduğunu gördüm."</span></p>

  <p class="calibre1"><span class="calibre2">Anyhony onu izledi, sonra başını eğip koyu yeşil battaniyeyle oynadı.</span></p>

  <p class="calibre1"><span class="calibre2">"Dan, maalesef çok fazla zamanım yok. Bana birazdan gece için uyutucu ilaç verilmesi gerekiyor"</span></p>

  <p class="calibre1"><span class="calibre2">"Yarın yine geleceğim. Mümkün olduğunca sık..."</span></p>

  <p class="calibre1"><span class="calibre2">Iskartaya çıkan adam neredeyse sabırsız bir tavırla başını salladı.</span></p>

  <p class="calibre1"><span class="calibre2">"Seni bu uzun yolculuğa yok yere zorlamadım."</span></p>

  <p class="calibre1"><span class="calibre2">"Aziz dostum, sen beni hiçbir şeye zorlamadın. Bunun olduğuna pişman olmak dışında."</span></p>

  <p class="calibre1"><span class="calibre2">Anthony yine tereddüt etti. Dan'de, öğretmenken neredeyse çocuk gibi kalan, sözünü sakınmayan Anthony'nin hiç hayal ettiği gibi olmadığı duygusu artıyordu. Belki de içinde bir şeyler yaşlanmış olduğu ya da sadece köreldiği içindi. Şimdi yine battaniyeyle oynuyordu, battaniyedeki bir çizgiyi bacaklarının altındaki çizgiye doğru düzeltiyordu. Elleri bembeyazdı.</span></p>

  <p class="calibre1"><span class="calibre2">"Öncelikle Dan, söylemek istediğim şeyin vicdanımı rahatlatmak açısından sadece ikincil bir önemi var ve seni temin etmek isterim ki senin buraya gelmeni rica etmemde ise hiç rolü yok. Bana ilk söylendiğinde çok korkmuştum. Acı mı? Kişinin yaşamının çoğunu dilbilimsel çözümlemelerle ve etik kuramla harcamış olmasının, bu söz konusu olduğunda o kişiye zerre kadar faydası dokunmuyor." Anthony başını kaldırıp komik olmayan bir gülümsemeyle Dan'e baktı. "Ne inancın ne de ilahiyatın faydası var. Başlangıçta hissettiğin tek şey haksızlığın yıkan duygusu. İlahi ya da doğal hiç fark etmiyor. Geçmişi düşünemezsin. Sadece hiç göremeyeceğin geleceği düşünebilirsin. Ama bu ruhsal durum öyle sancılı ve anlamsızdır ki sen ya da en azından ben de öyle oldu, bundan kendine bir kılıf uydurarak kurtulmak zorunda kalırsın. Şahsi çözümüm kendi yaşamımı, işimi, Jane'le olan evliliğimi ve geri kalan her şeyi dürüstçe değerlendirme çabasıydı. Doğru bir denge bulmaya gayret ediyorum. Bu, unutmak için çok fazla zaman harcadığım ve unutmayı fazlasıyla başardığım meseleleri tekrar gözden geçirme anlamına geliyordu. Ondan sonra da bunlarla ilgili hâlâ yapılabilecek herhangi bir şey olup olmadığını düşünmeye başladım. Bana katılıyor musun?"</span></p>

  <p class="calibre1"><span class="calibre2">"Tabii ki. Ama senin aslında yapmaman gereken..."</span></p>

  <p class="calibre1"><span class="calibre2">"Hayır, lütfen. Bırak da bitireyim." Anthony kollarını kavuşturdu. "Kurtulman gereken bir diğer düşünce cezadır. Hata yaptım, o halde öleyim. Onlar bunun hakkında her şeyi biliyorlar. Kanserin veya en azından bendeki kanser türünün sırf tesadüf eseri ortaya çıkan bir örnek olduğu konusunda çok inandırıcılar. Ama doğal düzende böylesi bir zorunluluk çok daha az. Bir deyime indirgenmiştir. Bu dermansız bir dert. .. Onun gibi bir şey. Bu durum şaka bir yana, açıkça derdin bulacağı kurbana bağlıdır aslında. Kendimde, herhangi bir şeyi yapma yetersizliğimin artmasıyla doğru oranda iyilik yapma üzerine düşünerek bu arzuyu keşfettim.” Gülümsediler ihtiyatlı bir şekilde, hâlâ birbirlerinden emin değildiler. "Ebedi istirahata çekilmeden önce alçalmayı hoş görmüyorum. Sanırım Saint Peter'ı memnun edecek kadar yeşil damga pulu biriktirdim. Ama ilahi gümrük ve tüketim vergisi memuru fikri hiç de akla yakın değil, değil mi?"</span></p>

  <p class="calibre1"><span class="calibre2">"İnanamayacağım kadar açıklanacak çok fazla şeyim olmuştur hep."</span></p>

  <p class="calibre1"><span class="calibre2">Bir an Anthony daha fazla gülümsedi. "Benim durumumda maalesef bazı konularda uzlaşmamak için teşvik edilmek gerekiyor. Sanırım geçmişte yaptığım bazı hataların iyi sonuca bağlanmasıyla idare edebilirim <sup class="calibre6">11</sup> Anthony biraz tereddütlüydü. "Onlardan biri Jane'e Kilise'de kabalık ediyordu. O?.."</span></p>

  <p class="calibre1"><span class="calibre2">"Gerçek bu. Gerekçeler değil."</span></p>

  <p class="calibre1"><span class="calibre2">"Jane kayıtsız bir Katolik olacağıra şimdi inançlı bir pagan olarak çok daha iyi idare ediyor. Ben bile bunu görebiliyorum." Anthony burun kıvırdı. "Artık dininden dönen bir ailenin reisiyim."</span></p>

  <p class="calibre1">"Üzüldüm."</p>

  <p class="calibre1">"Gerek yok. Bu günlerde cennette nakit para yerine kredi kartı kabul edildiğini umalım. Şayet kredi kartı geçmiyorsa işimiz zor."</p>

  <p class="calibre1">"Peki, senin inançların?"</p>

  <p class="calibre1">Dan sorar sormaz bunun sorulmaması gereken bir soru olduğunu fark etti. Bu konuyu saptırmıştı. Anthony tereddüt etse de sonrasında daha doğal şekilde tebessüm etti.</p>

  <p class="calibre1">"Geçen gün çok hoş bir fıkra duydum. Genç bir papaz hakkında. Papaz ileri düzey bir papaz okulunda amirine gidip 'İtiraf etmem gereken korkunç bir günah işledim' der ve dizlerinin üzerine çöküp elleriyle yüzünü kapatır." Anthony de kendi yüzünü kapattı. " 'Muhterem Peder, size bunu nasıl söyleyeceğimi bilemiyorum ama suçumu ve utancımın cefasını artık taşıyamıyorum.'' Evet evladım.' Anthony doğal olarak bitkin ve soytarı gibi acıklı bir yüz ifadesiyle başını yukarı kaldırdı. "Çok denedim ama İsa'ya olan inancım hâlâ tam!"</p>

  <p class="calibre1">Dan sırıttı. "Yani sen de aynı korkunç durumdasın?"</p>

  <p class="calibre1">Anthony bumn kıvırdı. "Pek değil. Kendime bir Katolik diyecek kadar. Ama sana söz veriyorum Dan, kaza olduğunda üzerimde temiz bir çift ruhsal iç çamaşırı bulunmasını temin etmek için burada değilsin. Öyle bir şey değil." Anthony bir inançsızın seviyesine inmeye çalışıyordu ama reddeden bir imaja bu üçüncü girişiydi, bu çok zordu ama Dan saygıyla gülümsedi. "Bu daha ziyade bir mühendislik meselesi. Tasarım hatasını düzeltmek" bir süre sustu, "Küçük bir intikam. Madame Sosostris'ten ve onun kötü ruhlu iskambil destesinden" diye ekledi.</p>

  <p class="calibre1">"Anlıyorum."</p>

  <p class="calibre1">Anthony, Dan'i bir süre dikkatle seyretti. Dan kısa süre içerisinde öğrenecekti, Anthony'nin onu seyretmediğini biliyordu.</p>

  <p class="calibre1">"O oyun yüzünden seni dostça affedeyim diye çağırmadım buraya. O sırada sana ne yazdığımı tam olarak hatırlamıyorum ama mektuptaki hakikati bugün bile geri almak isteyip istemediğimden kuşkuluyum."</p>

  <p class="calibre1">"İtirazım yok."</p>

  <p class="calibre1">"Ama beni bu mektubu yazmaya iten şeyi bildiğin için oyununu yazman sakıncalı olacaktı. Bu beni haklı çıkarmıyor yine de." Dan asık yüzü inceledi. Yere bakıyordu, sonra başını kaldırıp tekrar Dan'e baktı. Gözlerinde belli belirsiz bir soru işareti vardı. "Jane bana evlenmeden önce ikinizin yattığını söyledi. Bu daima destedeki jokerdi."</p>

  <p class="calibre1">Dan başını eğdi. "Aman Tanrım."</p>

  <p class="calibre1">Sesi yumuşaktı.</p>

  <p class="calibre1">"Oxford felsefesi (pek çok açıdan haklı olarak) her zeki yazarın gözde günah keçisi olmuştur. Bizler daha ziyade on parmağa kaç mari<span class="calibre2">fet sığdırılabileceğinin modern karşılığı üzerine zaman harcama eğili-mindeyiz. Bütün bunları fi tarihi olarak görüyorsan, bunu gayet tabii anlarım. Bırak senin ta Amerika'dan kalkıp gerçekten buraya gelmene, caddeden karşı kaldırıma geçip de tartışmaya bile değmez pek."</span></p>

  <p class="calibre1"><span class="calibre2">"Hiçbir fikrim yoktu."</span></p>

  <p class="calibre1"><span class="calibre2">"Biz de böyle niyetlenmiştik." Dan belleğinde oldukça uzak geçmişe geri dönmek için çabalıyordu ve bu tuhaf yeni bilgi zihninde canlandı. İçgüdüsel ilk tepkisi öfke ve saçmalık karışımıydı: Ne kadar çok şeyi gizlemek zorunda kalmıştılar ve sessizlikleri ne kadar küçümsenmişti. Anthony konuşmaya devam etti: "Hemen eklemeliyim ki bunun için artık affedildin, bütün kalbimle. Keşke o sırada da affedildiğini söyleye-bilseydim. Ama affedilmemiştin."</span></p>

  <p class="calibre1"><span class="calibre2">"Bu sadece ... <sup class="calibre6">11</sup></span></p>

  <p class="calibre1"><span class="calibre2">"Biliyorum. Asıl suçlanması gereken Jane'le. bendim. Masum olan biri varsa o da sendin."</span></p>

  <p class="calibre1"><span class="calibre2">"Suçumu çok kolay affediyorsun."</span></p>

  <p class="calibre1"><span class="calibre2">"Artık sorun değil, Dan. Cinsel alışkanlıklar gelip geçicidir. Bana bunu öğrencilerim öğretti." Anthony bir kez daha dizleri üzerindeki battaniyeyi düzeltti. "Jane daha az dürüst ya da safsatalarını daha az yücelten biriyle ilgileniyor olsaydı. .. O kişinin önemsiz şeyler üzerinde durup önemlileri ihmal etmek için uğraşmak gibi bir yeteneği varsa hele."</span></p>

  <p class="calibre1"><span class="calibre2">"Kendini suçluyorsan, sanırım bunda sen de hâlâ suçlusun."</span></p>

  <p class="calibre1"><span class="calibre2">Bu, Anthony'i biraz ani şekilde durdurdu. Daha da yumuşayan sesinde bir kabulleniş vardı.</span></p>

  <p class="calibre1"><span class="calibre2">"Evliliğimize akıl ve onun tüm oyuncakları egemen oldu Dan .. Ten değil. Ya da kalp <sup class="calibre6">11</sup> Ellerini tekrar sabahlığının ceplerine soktu. "Sırrımızı gizlememizi bu mümkün kıldı. Seni Nell'le evlenmeye mecbur kılan şey, o oyunu yazma suçunun birazını üstüne almalı. Bütün bu yıllar boyunca aramızdaki bu sessizlik..." Bir süre bir şey söylemedi. "Seni bağışlamış gibi görünsem de asla bağışlayamayacağıma emindim o zamanlar <sup class="calibre6">11</sup></span></p>

  <p class="calibre1"><span class="calibre2">"Nasıl olup da benden nefret etmediğini anlayamıyorum."</span></p>

  <p class="calibre1"><span class="calibre2">"Geçmişe bakarsak galiba en çok seni kıskandım."</span></p>

  <p class="calibre1"><span class="calibre2">"Kıskandın mı?"</span></p>

  <p class="calibre1"><span class="calibre2">"Başka bir yaşam prensibini temsil ettiğin ölçüde."</span></p>

  <p class="calibre1"><span class="calibre2">"İhaneti mi?"</span></p>

  <p class="calibre1"><span class="calibre2">"İnsanın yanılabilirliği diyelim <sup class="calibre6">11</sup></span></p>

  <p class="calibre1"><span class="calibre2">"Bu bir meziyet mi?"</span></p>

  <p class="calibre1"><span class="calibre2">"Bir ıslah edici. Ruhun arınması yolunda."</span></p>

  <p class="calibre1"><span class="calibre2">"Pek anlamadım.'<sup class="calibre6">1</sup></span></p>

  <p class="calibre1"><span class="calibre2">"Evliliğimize asıl katkım küstahça entelektüel bir kibir olmuştur. Jane'in buna katlanacak sabrı vardı."</span></p>

  <p class="calibre1"><span class="calibre2">"Bu kiliseden ayrılmasıyla pek bağdaşmıyor"</span></p>

  <p class="calibre1"><span class="calibre2">"Jane başlangıçta bana tam bir seçme özgürlüğü tanıdı. Onu tekrar görmeye ihtiyacım yok. Küstah kibrin, dinin çok emek isteyen uyumundan daha fazla yolu var. Benimki onu en gülünç kararların bile akılla doğrulanabileceği konusunda ikna ederek, tüm içgüdüsel yanlarını bastırmaktı."</span></p>

  <p class="calibre1"><span class="calibre2">"Yani onu senin maskaran yapıyordun."</span></p>

  <p class="calibre1"><span class="calibre2">Anthony bir kez daha ciddi şekilde gülümsedi Dan'i köşeye sıkıştırmış gibi.</span></p>

  <p class="calibre1"><span class="calibre2">"Kurbanım."</span></p>

  <p class="calibre1"><span class="calibre2">"Ama evliliğiniz başarısız değildi."</span></p>

  <p class="calibre1"><span class="calibre2">"Nereden biliyorsun bunca yıl sonra?"</span></p>

  <p class="calibre1"><span class="calibre2">"Çünkü Jane'in sahte bir hayat geçireceğine inanamam. Jane o tarz biri değildir. İnancından vazgeçmesi bunu kanıtlıyor."</span></p>

  <p class="calibre1"><span class="calibre2">"Daha ziyade bunun, onun kocasından vazgeçmesinin verimsiz bir karşılığı olduğunu düşünüyorum '" Dan zihninde birden Jane'in ses tonundaki okunmayan çeşitli mesajları, alaycılığın, kayıtsızlığın o belirtilerini dinleyerek Randolph'a geri döndü. Dan bunu Jane'in kendi yaşam öyküsündeki herhangi bir şeyden ziyade Oxford'u, İngiliz'i oynamak olarak yorumlamıştı. "Gerçek olan şu ki söylediğim kısmen tahmin, yani, Jane'in bu görüşleri tamamen tekrarlayıp tekrarlamayacağını, söylediklerimi pek doğrulayıp doğrulamayacağını bilemiyorum "</span></p>

  <p class="calibre1"><span class="calibre2">"Bunun basit bir çaresi yok mu?"</span></p>

  <p class="calibre1"><span class="calibre2">"Gerçeğin ölenler için kötü olduğu bu kadar bilinmeseydi ...' <sup class="calibre6">1</sup> bir süre sustu, "Ve öğrenmek zorunda kaldığım gibi, bazı hastalıklar basit çarelerle tedavi edilemez" diye ekledi.</span></p>

  <p class="calibre1"><span class="calibre2">Acı duymadan konuşmasına rağmen sesindeki suçlama netti.</span></p>

  <p class="calibre1"><span class="calibre2">"Ona çok sert davranıyorsun." Anthony bir şey söylemedi. "İnsan bunları kesinlikle bilemez mi? İçgüdüsel olarak, sezgiyle."</span></p>

  <p class="calibre1"><span class="calibre2">"Belki şu 'bilmek' fiiliyle ona çok güvenemeyecek kadar uzun vakit geçirdim. Aklımdaki şeylere olan kör takıntılarımın derin bir şekilde -Jane'in kendisinin bile tam olarak fark edemediği tarzda- onun gerçek doğasını törpülediğini, sansürlediğini, artık her ne dersen, söylüyorum sadece şu halde...'<sup class="calibre6">1</sup> ama Anthony söyleyeceği şeyi hiç yapmadığı şekilde yarıda kesti. Dan önceden sezemediği bir soruna işaret ediyordu. Söze çok daha az sert bir sesle devam etti: "Bu konuda bir şeyler yapmadan ölmek istemiyorum."</span></p>

  <p class="calibre1"><span class="calibre2">"Ama sansür etmek dediğin şey, süren her ilişkinin bedelidir. Jane gibi insanlar sırtüstü uzanıp da farkındalıklarının sakatlanmasına izin vermezler."</span></p>

  <p class="calibre1"><span class="calibre2">Bu, Anthony'yi eğlendirdi, "Senin buralarda gidip bir iki masada akşam yemeklerini şereflendirmen lazımdı."</span></p>

  <p class="calibre1"><span class="calibre2">"Mesleki deformasyon. Bu aynı şey değil."</span></p>

  <p class="calibre1"><span class="calibre2">"Evlilik deformasyonundan biraz daha az ciddi mi? Hangisi daha büyük hata? Zina mı, saflığın bozulması mı?"</span></p>

  <p class="calibre1"><span class="calibre2">Dan ellerini iki yana açtı. "Sevgili dostum, bu oyunun kuralları içindedir. Onları gözlemleyemediğim için, Nell'in saflığımı bozmasına izin vermedim ... Bu yüzden ayrıldık. Bunu sen de benim kadar biliyorsun."</span></p>

  <p class="calibre1"><span class="calibre2">"Pekâlâ. Peki ya Nell'in senin davranışlarını şekillendirmesine izin vererek evliliğinizi bozulmadan sürdürmüş olsaydınız daha mı mutlu olurdun?"</span></p>

  <p class="calibre1"><span class="calibre2">"Bunu nasıl söyleyebilirim ki?"</span></p>

  <p class="calibre1"><span class="calibre2">"Bana boşandığın için sürekli pişmanlık duyup duymadığını söyleyerek."</span></p>

  <p class="calibre1"><span class="calibre2">Dan başını eğip</span> <span class="calibre3">sherry</span> <span class="calibre2">dolu bardağına baktı. "Pişman olmadıysam, bu benim doğamda kadınlara sadık kalmanın olmamasındandır."</span></p>

  <p class="calibre1"><span class="calibre2">"Oysa ben, senin deyiminle doğam gereği bir kadına sadık kaldım. Çok fark var mı? En azından sen sömürülerini farklı farklı kadınlar arasında dağıttın."</span></p>

  <p class="calibre1"><span class="calibre2">Dan, Oxford'la ilgili eski bir şakayı hatırladı: Oxford tarihinde en karakteristik öğretmen Lewis Carroll'dı. Katıksız bir saçmalığa yaklaşan duygularını pek saklayamazdı.</span></p>

  <p class="calibre1"><span class="calibre2">"Anthony, dinle, Jane'i tekrar tanımam ancak bir saat sürdü. Onun değiştiğini görebiliyorum ama bana bozulmuş biri gibi gelmiyor. Bunu Caro'dan da biliyorum. Caro, Jane'e tapıyor. Bunun senin için nasıl bir şey olduğunu hayal edebiliyorum, birine karşı haşin olmasının nasıl cez-bedici olduğunu ve..." Dan biraz öfkelenmeye başlamıştı ama kendine hâkim oldu. "Ne demek istediğimi biliyorsun."</span></p>

  <p class="calibre1"><span class="calibre2">"Ölümcül paranoya mı?"</span></p>

  <p class="calibre1"><span class="calibre2">"Tabii ki değil. Ama insan fazla dürüst olabilir mi?"</span></p>

  <p class="calibre1"><span class="calibre2">Kısa bir sessizlik oldu. Dan o bitkin yüzde bir nedensizlik, inatçılık ve ona uzun süredir eşlik eden kuşkusundan caydırıldığı için neredeyse rahatsızlık sezdi.</span></p>

  <p class="calibre1"><span class="calibre2">"Başlangıçta ilişkimizi bitirseydim Jane'le evlenir miydin?"</span></p>

  <p class="calibre1"><span class="calibre2">"Bu, cevabı imkânsız bir soru ve sen bunu biliyorsun."</span></p>

  <p class="calibre1"><span class="calibre2">"Ama ona âşıktın!"</span></p>

  <p class="calibre1"><span class="calibre2">* Bir çeşit İspanyol şarabı. (y.h.n.)</span></p>

  <p class="calibre1"><span class="calibre2">"Onu arzuluyordum. O zamandan beri başka onlarca kadını arzuladığım gibi."</span></p>

  <p class="calibre1"><span class="calibre2">Anthony'nin gözleri onu dikkatle ve rahat vermeyecek şekilde inceliyordu. Dan gözlerini yere doğru çevirip omuz silkti. "Ben Kazanova değilim Anthony ama epey kadınla yattım. Geçici olan ilişkilerden gerçekten kurtulamadığım bir zevk alıyorum." Anthony hâlâ bir şey söylemiyordu, Dan bardağını havaya kaldırmak zorunda kaldı. "Bir tane daha alabilir miyim?"</span></p>

  <p class="calibre1"><span class="calibre2">"Lütfen."</span></p>

  <p class="calibre1"><span class="calibre2">Dan ayağa kalkıp şarabıyla masaya geri döndü. “Her neyse, Nell hep vardı."</span></p>

  <p class="calibre1"><span class="calibre2">"Şimdi birisi var mı?"</span></p>

  <p class="calibre1"><span class="calibre2">"Evet." Dan başını çevirip arkaya baktı. "Ve kızım olacak yaşta."</span></p>

  <p class="calibre1"><span class="calibre2">"Ben bu günlerde çok muhafazakâr sayılıyorum. Bir tek öğrenciyi bile ayartmadım." Dan gülümsedi ve Anthony konuşmaya devam etti: "Ona karşı hiç sorumluluk hissetmiyor musun?"</span></p>

  <p class="calibre1"><span class="calibre2">"Tabii ki. Özellikle de kim olduğum konusunda onu uyarmakta."</span></p>

  <p class="calibre1"><span class="calibre2">"O halde benim hiç yapamadığım kadar büyük bir dürüstlük sergiliyorsun."</span></p>

  <p class="calibre1"><span class="calibre2">Kapı açıldı, eşikte genç bir hemşire duruyordu. Bir şey söylemedi, sadece Anthony'ye yapmacık bir ciddiyetle ikaz bakışı fırlattı. Anthony, "Henüz değil" dedi. Hemşire müsamahakâr bir tavırla başını salladı ve gözden kayboldu.</span></p>

  <p class="calibre1"><span class="calibre2">"Emin misin?''</span></p>

  <p class="calibre1"><span class="calibre2">"Yo, yo. Sadece dadılık yapıyor."</span></p>

  <p class="calibre1"><span class="calibre2">Dan bardağını yanına alıp Anthony'ye daha yakın olan cam kapıdan biraz yana dönerek dışarı baktı. Sisle kaplı sokaktan bir araba geçti, sonra bisikletli iki öğrenci. Oxford'un çatıları, kısa zaman önce ayrıldığı California'nın birkaç yüzyıl gerisindeymiş gibi görünen bir kent. Bir an yine Jenny'yi düşündü: Dışarıdaki kadınla yemek yemektense onunla geçmişten konuşmadan yemek yemenin ne kadar çok hoşuna gideceğini. Dan'in ruhu boğuluyordu: Akademik yaşamın klostrofobisi, ebediyen ergen olan, ışıktan yoksun kalan sararmış bir bitki gibi ve ayrıcalıklı, dışarıdaki dünyanın gerçeklikleriyle katılaşmamış, tüm bilgeliğinin altında bir şeyin, aklın etkisi. Bu aynı zamanda tüm İngiltere'yi simgeliyordu.</span></p>

  <p class="calibre1"><span class="calibre2">"Tasarım hatasını düzeltmekle ilgili bir şeyden bahsediyordun."</span></p>

  <p class="calibre1"><span class="calibre2">"Sanırım buna dikkat çekmenin faydalı olabileceğinin dışında bir şeyi kastetmedim." Ama hızla sözüne devam etti: "Hayır, bu açıksöz-lülükten çok daha az. Bu sadece bir varsayım, Dan. Bir nevi, Jane'in, şu anda olduğu kişinin altından kazınıp çıkarılmasına yardım etmek için bir gün vakit bulabileceğine dair umutlu olmak." Başını kaldırıp Dan'e baktı ve ilk defa, tuhaf bir şekilde gözlerinde bir parça resmiyet vardı. "Tekrar Jane'in arkadaşı olmayı düşünüyorsan."</span></p>

  <p class="calibre1"><span class="calibre2">"Anthony, ben burada olmazdım eğer. .. İkinize de aylar önce Caro vasıtasıyla bir mesaj iletmeye çalıştım."</span></p>

  <p class="calibre1"><span class="calibre2">Bir kez daha Dan gereksiz yere erken davranıp Anthony'nin gitmeyeceği bir istikamete saptığı izlenimine kapıldı.</span></p>

  <p class="calibre1"><span class="calibre2">"Evet, mesaj ulaştı." Anthony gülümsedi. "Neden o zaman harekete geçilmediğini merak ediyorsun ya da neden şu anda olduğunu?"</span></p>

  <p class="calibre1"><span class="calibre2">"Evet, biraz."</span></p>

  <p class="calibre1"><span class="calibre2">Anthony, "Ölüm esasında bir konuşmacı gibidir. İlk sırada oturmadığın müddetçe ne söylendiğini pek duymazsın. Bu savaşımı kazanmama yardım etti, Dan. Jane ise kendi savaşını kaybediyor" deyip durakladı. "Jane bugün gelmeni istemiyordu. Bunu fark ettin mi bilmem."</span></p>

  <p class="calibre1"><span class="calibre2">Dan tekrar odadan dışarı, aşağı baktı. Sokak hareketsizdi.</span></p>

  <p class="calibre1"><span class="calibre2">"Nell konusunda hâlâ beni mi suçluyor?"</span></p>

  <p class="calibre1"><span class="calibre2">"Bununla bir ilgisi olduğunu sanmıyorum. Suçlamak da doğru sözcük değil." Sesi artık daha yumuşaktı. "Jane, geçmişe benim yaptığımdan çok farklı bir şekilde tepki gösterdi. Bir bakıma senin bizim evliliğimizde olmayan her şeyin bir simgesi olduğunu sanıyorum. Artık üzerine inşa edildiğini düşündüğü kırık bir omurga." Bir anlığına sözlerine kısa bir mola verdi, sonra devam etti: "Beni mazur gör, Dan. Meseleyi çok tutarlı bir şekilde ortaya koyamıyorum. Bir ay kadar önce seni görmeyi çok istediğime karar verdim. Konuyu açtığımda kısmen Jane'in tepkisi, yıllar boyunca birbirimizden ne kadar çok şey saklamış olduğumuzu fark etmeme sebep oldu. Hiçbir şey aramızda açık bir şekilde tartışılmamıştı. Jane'in buraya gelmeni istememesinin nedeni, bunun sana vereceği zahmeti düşünmesiydi. Boşu boşuna bizim kim olduğumuzu hatırlayacağını farz etmek. Ki bu konudaJane kısmen haklı olabilirdi" diye ekledi.</span></p>

  <p class="calibre1"><span class="calibre2">Dan artık cam kapının yanındaki duvara yaslanıyordu. Bu sefer de Anthony gözlerini kaçırıyor, hastanenin gri döşemesine doğru konuşuyordu."</span></p>

  <p class="calibre1"><span class="calibre2">"Ama aslında bu yanlış."</span></p>

  <p class="calibre1"><span class="calibre2">Anthony başını kaldırıp gülümsedi. "Jane en azından dürtülerimin aslen bencilce olduğunu düşünmekte bir dereceye kadar haklı. Senden benim yapamadığım bir şeyi yapmanı rica ediyorum, Dan. Biliyorum, bir bakıma imkânsız. Bu kadar yıl geçtikten sonra seni maalesef artık tanımıyorum. Sadece tahminde bulunuyorum. Yalvarıyorum. Mademki artık kayıp kart eline geçti."</span></p>

  <p class="calibre1"><span class="calibre2">Birkaç dakikalığına ama bir kez daha birbirini izleyen zamanı ve bilinci yok eden doğanın menteşeli, geometrik anları yaşanıyordu. iki adam birbirlerinin gözlerinde bir şey, gizem ve bunun bilgisini arıyordu. Görüşmenin bir şifresi kırılırken bir diğerine niyetleniliyordu. Dan bunun önemini bilinçli bir şekilde kavrayamazsa, Anthony'nin özel inançları ne olursa olsun, evrensel mutlak içinde aklında çok daha derinlerde bir şeyi tutacağını biliyordu. Görünüşte zamanın, sürenin, harici her şeyin farkında olmayışı aslında bunun saf işleviydi: Rica ettiğim şey belli bir zamana ait değil... İnanılmaz ama doğru olan kişisel ahlaki varlık talebi. Bana hayret edebilirsin, bana gülebilirsin, dünyanın giderek küçümsediği bir inancı ve disiplini itiraf ettiğim için beni küçümseyebilirsin ama bu, ne şu olduğum kişiyle ne de burada bulunma nedenim izle ilgili. Belki de bu ölümün yakınlığıydı ama Dan bir varsayımında hep yanılmış gibiydi: Bu adamın yalnızca aklı ve düşünüş şekliyle bir felsefeci olduğu. Altında, etkileyici şekilde çok ilkel ve basitçe çocukluğunun, aynı zamanda gerçek yetişkinliğinin ve bir zamanlar baldıran otunu yalana yeğlemiş olan öbür filozofun masumiyeti gibi bir şey yatıyordu.</span></p>

  <p class="calibre1"><span class="calibre2">"Anthony, tabii ki. Eğer denemek işe yarayacaksa...<sup class="calibre6">1 1</sup></span></p>

  <p class="calibre1"><span class="calibre2">"İmkânsızı mı istiyorum yani?"</span></p>

  <p class="calibre1"><span class="calibre2">"Onu demek istemedim.” Dan başını eğip şaraba baktı. "Sorun şu ki, yani, bu daha çok Jane'e bağlı, değil mi? Artık bir sürü yakın arkadaşı vardır."</span></p>

  <p class="calibre1"><span class="calibre2">“Jane'in gereksinim duyduğu şey onu hem tanıyan hem de tanımayan biri. Bir zamanlar onun nasıl biri olduğunu hatırlayabilen biri. Çok içine kapandı, Dan. Sanırım sadece bana karşı böyle değil." Bir sonraki cümlesini aklında tarttıktan sonra konuştu: "Belki de evliliğimizdeki en derin gedik, yaşamlarımız üzerinde biraz kontrolümüz olup olmadığı meselesiyle ilgili. Onunla bütün bu meseleler üzerine konuşamamamın sebeplerinden biri, evliliğimizin kendi durumumun sağlam olmamasının daimi bir ispatı gibi oluşuydu. Boş bir kilisede vaaz veriyorum, bu benim vaazlarımın beş para etmediğini kanıtlıyor. Artık evliliğimiz hass&amp; bir anlaşma durumuna düştü. Ölen koca ile vefalı karısı."</span></p>

  <p class="calibre1"><span class="calibre2">Dan gidip yatağın ucuna oturdu ve pencerenin alt tarafındaki duvarın dibine baktı.</span></p>

  <p class="calibre1"><span class="calibre2">"Bütün bunları bilmiyordum, Anthony."</span></p>

  <p class="calibre1"><span class="calibre2">"Nasıl bilebilirdin ki? Büyük ölçüde saklıyorduk. Kendi çocuklarımızdan bile sakladık. Elbette büyük oranda âlemden de."</span></p>

  <p class="calibre1"><span class="calibre2">"Son zamanlarda denedin mi hiç?''</span></p>

  <p class="calibre1"><span class="calibre2">"Yıllardır Jane'i gerçek dini inançları konusunda yalan söylemeye zorladım. Zira bu, bitiş sürecini başlattı. Artık bunu çok daha önemli bir şeyde yapmayacağım. Bir de Jane'in aşılması zor bir gururu var. Bununla şantaj yapmaya da hazırlıklı değilim."</span></p>

  <p class="calibre1"><span class="calibre2">"Yargısız infaz öyleyse."</span></p>

  <p class="calibre1"><span class="calibre2">"Aksine. İnfazsız yargı."</span></p>

  <p class="calibre1"><span class="calibre2">"Bunu bana söyleyeceğini biliyor mu?"</span></p>

  <p class="calibre1"><span class="calibre2">"Biliyordur... Evet, bir bakıma biliyor olmalı. Ama şimdi bunu kendine saklamam yeğliyorum. Aslında, ısrar ediyorum." Dan bir şey demedi, olayların gittikçe boyunu aştığını hissediyordu. Sanki nasıl oynanacağını unutmuş olduğu ve dışarıda oturan hem tanıdığı hem de tanımadığı o kadının farkında olduğu bir oyuna girmişti. Anthony sözlerine devam etti: "Bu kulağa çok tuhaf gelebilir. Ama ben, nasıl söylesem, ikimizi birden affetmeye hazırlıklı olduğunu varsayarak taktik nedenlerde ısrarlıyım."</span></p>

  <p class="calibre1"><span class="calibre2">"Bunda bir sorun olmadığını biliyorsun.<sup class="calibre6">11</sup></span></p>

  <p class="calibre1"><span class="calibre2">Bir sessizlik daha oldu.</span></p>

  <p class="calibre1"><span class="calibre2">"Aynı zamanda Jane'le hayatımı paylaşmama izin verildiği için çok minnettarım. Başka bir düzeyde olsa da. İkinizin de özveride bulun-duğı şeyler açısından konuşuyorum. Eylem ahlaka aykırı olabilir ama sonrasında gelen minnettarlığım, kısmen senin kararından faydalanma bencilliğindendi. Ama bu böyle."</span></p>

  <p class="calibre1"><span class="calibre2">Dan gülümsedi. "Evlilikte tatmin olan bir eş, vasatın üzeridir."</span></p>

  <p class="calibre1"><span class="calibre2">"Ama ciddi evliliklerde vasatın altı. Sanırım, golfte bile."</span></p>

  <p class="calibre1"><span class="calibre2">Zaman duygusuna çok tuhaf bir şey olmuştu. Dan için çok farklı geçmişleri ve artık kültürleriyle şimdi birbirlerine yabancı olmuşlardı. Anthony'ye gelince, hâlâ en yakın arkadaşlarmış gibi davranıyordu ki yıllardır ■ yerini dolduracak kimseyi bulamamıştı.</span></p>

  <p class="calibre1"><span class="calibre2">Dan ona yine gülümsedi, sonra yatağın üzerindeki sahte Mantegna'ya göz attı.</span></p>

  <p class="calibre1"><span class="calibre2">"Şunu oraya neden astığını anlamaya başlıyorum."</span></p>

  <p class="calibre1"><span class="calibre2">Anthony kısa bir süreliğine ağzıyla tuhaf bir hareket yaptı.</span></p>

  <p class="calibre1"><span class="calibre2">"Çok kötü bir zevk. Espritüel Cizvit arkadaşlarım bile gülmez." Ama dikkatini dağıttırmayacaktı, destek almak için arkasına yaslandı ve odanın diğer tarafına baktı. "Dan, bir keresinde bana her zaman hatırlayacağım bir şey söylemiştin. Yanından yürüyüp geçtiğim hoş bir orkideyi fark etmiştin,</span> <span class="calibre3">insectifera</span> <span class="calibre2">mıydı adı? Şu anda hatırlamıyorum ama o akşam kızlara bunu anlatıyorduk. Kendi burnunun iyi koku aldığını, benim orkideleri nasıl göreceğimi değil, onlara nasıl bakacağımı bildiğimi söyledin. Hatırlıyor musun bunu?" Dan sorgulayan gözlerle başını salladı. "Güzel. Soyut önermeler ve felsefi iyilik üzerine hem sözlü hem de yazılı olarak harcadığım binlerce boş sözcüğü düşününce. Bunun yerine ..." Anthony omzunu silkti.</span></p>

  <p class="calibre1"><span class="calibre2">Dan, Barney'i hatırladı. Aşırı tevazu salgını gibi.</span></p>

  <p class="calibre1"><span class="calibre2">"Buna uymayacağım. Her şey bir yana yüzlerce genç adama düşünmeyi öğrettin."</span></p>

  <p class="calibre1"><span class="calibre2">"Sadece kendimi düşündüğüm kadar. Aptal olanlar şükretsinler. En azından kirlenmekten kurtuldular."</span></p>

  <p class="calibre1"><span class="calibre2">"Saçma."</span></p>

  <p class="calibre1"><span class="calibre2">"Aynen öyle. Bir başka anlamıyla, akademik misket oyunu."</span></p>

  <p class="calibre1"><span class="calibre2">Anthony'nin elleri sabahlığının ceplerindeydi ve tekrar sandalyeye doğru hafifçe yaslandı, kendisi inkâr etse de belki de acıdan rahatsız olmuştu. Dan'e yan yan, yavan bir şekilde gülümsedi.</span></p>

  <p class="calibre1"><span class="calibre2">"Üzgünüm. Tek başına kendine acımak gibi görünüyor olmalı. Bu, herkesin ölmekte olanlara çok fazla hoşgörü göstermesinden oluyor. insanın neye ihtiyacı varsa yumuşak karnı orasıymış gibi."</span></p>

  <p class="calibre1"><span class="calibre2">"Sen de bakmanın görmekten çok daha önemli bir etkinlik olduğunu iyi biliyorsun "</span></p>

  <p class="calibre1"><span class="calibre2">"Orkidelerde belki. Kendinde değil ama. Ben kendime bakıyorum bütün yetişkinlik yaşamıma. Ama olduğum gibi. Geçmişte olabileceğim ya da olmam gerektiği gibi değil. Jane ve benim seni, sözümona üstesinden gelmiş olduğumuz her şeyin yaşayan bir örneğine dönüştürmeme izin veren şey bu işte."</span></p>

  <p class="calibre1"><span class="calibre2">Anthony'nin kendinden hoşnutsuzluğu sesine ve yüzüne yansıdı.</span></p>

  <p class="calibre1"><span class="calibre2">"Peki. İmkânsız yükseklikteki Hıristiyan standartlarında, hayırseverlikten yoksun kaldın. Bu, temel yargının kusurlu olduğu anlamına gelmiyor.”</span></p>

  <p class="calibre1"><span class="calibre2">"Ama yargı standartları öyleydi." Gözlerini Dan'in gözlerine dikmişti.</span></p>

  <p class="calibre1"><span class="calibre2">"Ayrıca kararı kabul etmen çok uysal bir şekilde bunu doğruluyor "</span></p>

  <p class="calibre1"><span class="calibre2">"Niye?"</span></p>

  <p class="calibre1"><span class="calibre2">"Sevgili arkadaşım, bir davayı çok bariz bir şekilde kendi çıkarlarını dahil ederek yargılayan bir hâkim —senin oyununda— adaletin yüzkarası olur. Özellikle onun bir önceki özel kararı —senin farkında olmadığın— söz konusu dava konusuna çok faydalı olmuşsa. Şimdi bana kararın doğru olduğunu söyleme kibarlığını göstermen, görece masum olduğunu kanıtlıyor"</span></p>

  <p class="calibre1"><span class="calibre2">”Ama o özgin özel kararı kim teşvik etti? Peki, bunun neden sadece bir kez olduğunu düşünüyorsun? Neredeyse konuyu açar açmaz sözümüzden döndük."</span></p>

  <p class="calibre1"><span class="calibre2">"Hatalı bir şekilde incinen tarafın ben olduğumu farz ettiğin için."</span></p>

  <p class="calibre1"><span class="calibre2">Dan başını iki yana salladı. "Daha basit bir şey. Ben Jane için yeterince iyi değildim, o ise benim için yeterince kötü değildi."</span></p>

  <p class="calibre1"><span class="calibre2">"Sanırım seni başka türlüsüne de ikna edebilirdim. Bu doğru olsaydı bile, yine de birbirinize çok daha fazla yararınız dokunurdu kıyaslarsak" dedi ama kıyaslamanın sonunu getirmedi.</span></p>

  <p class="calibre1"><span class="calibre2">Dan, kadehin dibinde kalan son şarap yudumunu ağzına dikip bitirdi. Anthony oklarından mahrum kalmamıştı ve atışa hazır okçu sessizliğine gömüldü. Öleyazan adam, kendisiyle sert bir şekilde alay etmek için bir kez daha ağzını açtı.</span></p>

  <p class="calibre1"><span class="calibre2">"Bunların hepsi ölüm döşeği melodramı. Seninle görüşmeyi, yaşamından haberdar olmayı çok istedim."</span></p>

  <p class="calibre1"><span class="calibre2">"Heladaki Oscar'dan mı?"</span></p>

  <p class="calibre1"><span class="calibre2">"Her şey berbat değildir herhalde?"</span></p>

  <p class="calibre1"><span class="calibre2">"Günlük yaşadığın sürece. Çoğu kez benim yaptığım gibi."</span></p>

  <p class="calibre1"><span class="calibre2">"Daha kötü felsefeler var."</span></p>

  <p class="calibre1"><span class="calibre2">"Hesabını bildiğin sürece."</span></p>

  <p class="calibre1"><span class="calibre2">"Bu odaya bir mızmız yeter."</span></p>

  <p class="calibre1"><span class="calibre2">Dan, Anthony'nin kendisini paylamasına başı önde gülümsedi. "Galiba Jane gibi oldum. Bir determinist. Az veya çok her şeyden elini eteğini çeken biri."</span></p>

  <p class="calibre1"><span class="calibre2">"Elini eteğini çekmek determinizmle bağdaşmaz."</span></p>

  <p class="calibre1"><span class="calibre2">"Daha kolay olan yolu seçen biri olarak doğmadıkça..."</span></p>

  <p class="calibre1"><span class="calibre2">"Bu yenilgidir. Determinizm değil."</span></p>

  <p class="calibre1"><span class="calibre2">"Kişi kendi payına düşen enkazı seçebilir. Ama her şey aynı yönde mi ilerliyor?"</span></p>

  <p class="calibre1"><span class="calibre2">Anthony bir parmağını havaya kaldırdı.</span></p>

  <p class="calibre1"><span class="calibre2">"Bir Aziz Samuel a-Becket ve ağdalı Fransızca saçmalığını seziyorum. Adı çıkmış romantik kötümserlik."</span></p>

  <p class="calibre1"><span class="calibre2">"Şimdi Becket'e acımasızlık ediyorsun."</span></p>

  <p class="calibre1"><span class="calibre2">"Pascal'ın olduğundan daha acımasız değil ya da Voltaire'in aynı şekilde.</span> <span class="calibre3">Mutatis mutandis.</span> <span class="calibre2">"Öyle düşünmüyorum."</span></p>

  <p class="calibre1"><span class="calibre2">"Geçen gün Oxford'lu halinden memnun meslektaşlarımdan biri gayet sakin bir şekilde ekolojik felaketi bana kabul ettirmeye çalıştı. Görünen o ki ben böyle bir fiyaskodan paçayı kurtaracak kadar çok şanslıyım. Ona, bana katılmakta tamamen özgür olduğunu söyledim."</span></p>

  <p class="calibre1"><span class="calibre2">Dan güldü. "Ama sana katılmaması ille de davasının aksini ispat eder mi?"</span></p>

  <p class="calibre1"><span class="calibre2">* Samuel Beckett ile 11. Henry krallığı döneminde öldüı-ülen Canterbury başpiskoposu Thomas a Becket. (ç.n.)</span></p>

  <p class="calibre1"><span class="calibre2">** Lat. Gerekli değişiklikler yapılarak, farklı hususlar göz önünde tutularak. (ç.n.)</span></p>

  <p class="calibre1">"Oyunun, felaket tellallarının davrandığı kadar da fena olmadığını düşünmemi mazur görmelisin. Ne de olsa yaratılışta kötü olan tek şey aynı zamanda düşünülebilen bir şeydir.” Anthony, Dan'e sorgulayan bir bakışlarından baktı. "Ben hâlâ Tanrı'nın bilmecesi yüzünden bozguna uğramış haldeyim. Ama şeytanı aydınlığa kavuşturdum."</p>

  <p class="calibre1">"Peki, o nedir?"</p>

  <p class="calibre1">"Bütünü görünmüyor." Döşemeye baktı. "Bir iki yıl önce öğrencilerimden biri, yirminci yüzyılın, tam olarak oyunu kimsenin yazmadığı, kimsenin izlemediği ve hepimizin kentteki tek tiyatronun mezarlık olduğunu fark ettiğimiz andaki kötü bir komedide oynayan aktörler olduğumuzu fark etmek gibi olduğundan bahsetti."</p>

  <p class="calibre1">"Sen buna nasıl karşılık verdin?"</p>

  <p class="calibre1">"Felsefeyi bırakıp senin mesleğine başlamasının iyi olacağını söyledim."</p>

  <p class="calibre1">"İncitici."</p>

  <p class="calibre1">"Hiç de değil. Sen savunulamaz bir hayale hapsolmuşsun, bizlerse savunulabilir bir önermeye mahkûmuz. Oyun olarak sözcük. Alet olarak sözcük. Kişi başkasıymış gibi davranmasın yeter <sup class="calibre6">11</sup></p>

  <p class="calibre1">"Sen hiç aletinlerinle oynamıyor musun?"</p>

  <p class="calibre1">"Ah, genelde kendimizi taciz ettiğimizi inkâr edemem."</p>

  <p class="calibre1">Bunun üzerine gülümsediler. Sanırım, ilk defa hiç çekinmeden, ikisi de eski türden bir diyaloğu, böyle cinaslarla sözcük oyunlarına olan düşkünlüklerini hatırlamış oldukları ve ilk buluşmanın sonuna yaklaştıklarını biliyor oldukları için gülümsedi. Her iki taraf da umduğunu bulamamış olsa da değişen bütün dış şartların ardında bir şey, bir değişmezlik vardı. Zaman, yenilmese de yerinde sayıyordu. Anthony yine doğruldu.</p>

  <p class="calibre1">"Dan, sana bunun benim için ne kadar elzem olduğunu anlatamam. Ne güzel bir armağan getirdin."</p>

  <p class="calibre1">"Benim için de öyle."</p>

  <p class="calibre1">"İnsanlığın durumu hakkında oldukça tuhaf bir iyimserliğim var. Bunu izah edemiyorum... Bu... şöyle ki, sanırım sırf inançtan biraz öte bir şey. Mükemmelleştirilebilirlik kuramından daha saçma bir; şey var."</p>

  <p class="calibre1">"Mükemmelleştirememe mi?"</p>

  <p class="calibre1">Anthony başını iki yana salladı. "Tam da bizim vardığımız yer bütün hatalarımıza rağmen. Keşke suçu dünyadaki başka şeylere atacağımıza bunun kendimizde başlaması gerektiğini öğrenebilsek. Kendi yaşantılarımızın gerçek tarihinde.” Dan'e belli belirsiz hınzır bir bakış fırlattı. "Bazen dünyaya mistik bir tabir miras bıraksam diye düşünüyorum: Benliğinize dönün <sup class="calibre6">11</sup> Anthony bir an durup daha sonra battaniyesini <span class="calibre2">çekti. "Keşke öyle yapsaydım. Basmakalıp yaşamak aşırı duygusal olmaktan daha bile kötü."</span></p>

  <p class="calibre1"><span class="calibre2">"Bir aıya söyleyebilirsin." Bunun ne anlama geldiğini bilmiyordu. "Eski Hollywood jargonu. Meşhur bir</span> <span class="calibre3">Goldwynizm</span> <span class="calibre2">var. 'Kes şu lanet konuşmayı, Shakespeare'le beraber aryaların modası geçti.' "</span></p>

  <p class="calibre1"><span class="calibre2">Anthony başını yukarı kaldırıp bunu onayladı. "Bunu aklımda tutayım." Anthony, Dan'in gözlerini inceledi. "Ne demeye çalıştığımı anlıyor musun, Dan?"</span></p>

  <p class="calibre1"><span class="calibre2">"Elbette"</span></p>

  <p class="calibre1"><span class="calibre2">"Jane'i dünyadaki herkesten daha iyi tanıyorum. Her şeye rağmen yardıma ihtiyacı var. İyi bir Samariten'e. "</span></p>

  <p class="calibre1"><span class="calibre2">"Elimden geleni yapacağım." Dan uzanıp Anthony'nin sabahlığının cebine dokunup ayağa kalktı. "Yarın da geleceğim. Hayatımdaki bütün dehşetleri anlatmak için. O halde Spengler'i bir tarafa atıver yapabili-yorsan."</span></p>

  <p class="calibre1"><span class="calibre2">"Bu çok hoşuma gider."</span></p>

  <p class="calibre1"><span class="calibre2">"Ayrıca geçmiş konusunda endişelenme Anthony. Asıl tasarım hataları yaşamdaydı. Bizde değil."</span></p>

  <p class="calibre1"><span class="calibre2">"Tek çarenin bizim içimizde yattığı konusunda hemfikir olduğun sürece. Şimdi olduğumuz gibi. Geçmişte değil."</span></p>

  <p class="calibre1"><span class="calibre2">"Kabul!"</span></p>

  <p class="calibre1"><span class="calibre2">Hasta adam bir elini uzattı, Dan de onun elini tuttu. Sonra gizli bir duyguyu sonunda açık eden bir jestle, Anthony diğer elini halihazırda Dan'in elini tutan elinin üstüne koydu. Ama başını kaldırmış Dan'in gözlerine bakan hâlâ kararlı ve gülümseyen gözleri haşindi.</span></p>

  <p class="calibre1"><span class="calibre2">"Söyleyemediğimiz her şey"</span></p>

  <p class="calibre1"><span class="calibre2">"Konuşuldu. Gerek yok."</span></p>

  <p class="calibre1"><span class="calibre2">"Akşam yemeğiniz afiyet olsun öyleyse."</span></p>

  <p class="calibre1"><span class="calibre2">"Sana da iyi uykular."</span></p>

  <p class="calibre1"><span class="calibre2">"Modern eczacılık bunu hallediyor."</span></p>

  <p class="calibre1"><span class="calibre2">Anthony, Dan'in elini bıraktı. Dan kapıya varınca arkasını döndü.</span></p>

  <p class="calibre1"><span class="calibre2">"Hemşire çağırayım mı?''</span></p>

  <p class="calibre1"><span class="calibre2">"Yo, yo. Onlar gelir."</span></p>

  <p class="calibre1"><span class="calibre2">Elini yukarı kaldırdı, yüzünde ise hâlâ o gülümseme. Gülümsemesinde bir kutsamanın belli belirsiz havası ya da belli belirsiz bir kutsamanın havası vardı. Yatağın üzerinde asılı duran sanatkârane deha ve hastalıklı dindar resim kadar iki yüzü olan bir şey.</span></p>

  <p class="calibre1"><span class="calibre2">* Polonya kökenli Amerikalı film yapımcısını Samuel Golwyn'in konuşurken yaptığı anlatım bozukluklarını ifade etmek için kullanılır. (y.h.n.)</span></p>

  <p class="calibre1"><span class="calibre2">** Luka İncili'nde sıkıntıda olanlara çıkargözetmeksizin yardım eden iyi yürekli kişi. (ç.n.)</span></p>

  <p class="calibre1">Anthony ne olduğuma çoktan karar vermişti zaten ve benim bunu görmemi istemiyordu. Buyüzden o son dakikayı onu görerek değil, ona bakarak geçirdim.</p>

  <p class="calibre1"><a id="bookmark1"></a><a href="#footnote1">1</a></p>

  <p class="calibre1"><span class="calibre2">Ortaçağ'da yazılan, hayvanlarla ilgili hikayeler anlatan ve çeşitli hayvan resimleriyle süslü kitap.</span></p>
</body>
</html>
