<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1"><span class="calibre5">GELECEKTE GEÇMİŞ ZAMAN</span></p>

  <p class="calibre1"></p>

  <p class="calibre1"><span class="calibre3">Bir günün bitip de zamanın durduğu saatte başlamayınca ertesi gün ta en başından beri, o gün bu gündür, bedenine hâkim olan adamı bulmalısın araman lazım onu hiç olmazsa başka biri bulsun diye sen hakkın rahmetine kavuştuktan sonra</span></p>

  <p class="calibre1"><span class="calibre2">Yorgo Seferis,</span> <span class="calibre3">Vaftizci Yahya'nın Ateşleri</span></p>

  <p class="calibre1"></p>

  <p class="calibre1"><span class="calibre2">Dan barda ayakta dikilen Jenny'yi izliyordu, içkileri alabileceğinden</span> daha <span class="calibre2">uzun bir zaman orada kalmıştı. Bu bar açılalı çok olmamıştı ve Jenny'nin de garanti ettiği üzere neredeyse boştu; Jenny'nin anayurdu, onun toprağı olan Londra'nın kuzey kesiminin Dan hep yabancısı olmuştu. Barın arkasındaki duvar, televizyondan ve şov programlarından tanıdık simaların imzalı fotoğraflarıyla doluydu: İyi dilekler, şakacı mesajlar, okunması mümkün olmayan kargacık burgacık yazılar, okunması mümkün olmayan yetenekler. Jenny, Los Angeles'ta bir keresinde Dan'e bu birahanenin gayri resmi bir oyunculuk acentesi olduğunu söylemişti. Bu bölgede yaşıyorsanız, yapacak da bir işiniz yoksa ya da Jenny gibi yapacak bir işiniz olsa bile bazen yokmuş gibi yapan biriyseniz ve bundan daha iyisini yapabileceğinize dair inancınızı koruyorsanız pazar sabahları diğerleriyle bir araya gelebileceğiniz bir yer. Bunu duymak o sıralarda Dan'in hoşuna gitmemişti ve şimdi gerçeğini gördüğünde de hoşlanmamıştı ama Dan, Jenny'nin burayı biraz da bu yüzden tercih ettiğini biliyordu.</span></p>

  <p class="calibre1"><span class="calibre2">Jenny'nin konuştuğu adam, bar sahibi, belli ki Jenny hakkında her şeyi biliyordu ve şimdi de bilgilerini güncelliyordu. Jenny dönüp omzunun üzerinden son bir söz söyleyerek gülümseyip adamın yanından ayrıldı ve içkilerle masaya döndü. Barın diğer ucunda yalnız başına genç bir adam Dan'in oturduğu yere doğru bakıyordu. Jenny hâlâ California tarzı kıyafetler giyiyordu: bir kot takım, topuksuz ayakkabılar, leylak rengi, mavi ve beyaz yünden tığla örülmüş bir bere. Makyaj yapmamıştı. Bu onun görünümünü gerçekte olduğundan daha az bilinçli, daha sade, çok daha havai hale getirmişti.</span></p>

  <p class="calibre1"><span class="calibre2">Jenny bardakları masaya koydu. Dan'e viski, kendisine küçük bardakta siyah Guinness bira almıştı. Böylece Dan'in yanına, minderli bankın üzerine oturdu.</span></p>

  <p class="calibre1"><span class="calibre2">"Sadece Glenlivet varmış. Dettol satılmıyormuş."</span></p>

  <p class="calibre1"><span class="calibre2">Dan gülümsedi. "Dettol" Jenny'nin Dan'in hoşuna gittiğini bildiği Laphroaig viskisi için kullandığı takma isimdi, Dan sadece scotch istemiş olsa da.</span></p>

  <p class="calibre1"><span class="calibre2">"Burada evindeymiş gibisin."</span></p>

  <p class="calibre1"><span class="calibre2">"Affedersin."</span></p>

  <p class="calibre1"><span class="calibre2">Dan yine gülümsedi ve tekrar bir girişimde bulundu.</span></p>

  <p class="calibre1"><span class="calibre2">"Stüdyonun yoğun olduğunu duydum." Jenny hafifçe omuz silkti. "Geçen gün Bill telefon etti."</span></p>

  <p class="calibre1"><span class="calibre2">"Bana da."</span></p>

  <p class="calibre1"><span class="calibre2">"Yeni sözleşmeyi imzalayıp onayladın mı?"</span></p>

  <p class="calibre1"><span class="calibre2">"Pek değil. David işi bağlamak için iyi bir haber bekliyor. Böylece onlardan biraz daha para sızdırabilecek." David, Jenny'nin menajeriydi.</span></p>

  <p class="calibre1"><span class="calibre2">"Yani imzalayacaksın."</span></p>

  <p class="calibre1"><span class="calibre2">Jenny bir şey söylemedi, sonra "Dan lütfen böyle yapma" dedi.</span></p>

  <p class="calibre1"><span class="calibre2">"Nasıl yapmayayım?"</span></p>

  <p class="calibre1"><span class="calibre2">"Böyle 'böyle' yapma. Ben senin kızın değilim" dedi. Jenny hızla, "Bu aklıma bunu getiriyor" diye ekledi. Jenny yanındaki sepete doğru eğildi ve yüzüne bakmadan Dan'e küçük karton bir kutu uzattı. "Bunu</span></p>

  <p class="calibre1"><span class="calibre2">Caro'ya vermek hoşuna gidebilir diye düşündüm. Benden olduğunu söylemene gerek yok.”</span></p>

  <p class="calibre1"><span class="calibre2">Dan kutunun kapağını kaldırıp takıların sarıldığı elyafı açtı. içinde gümüş bir zincir duruyordu, ucundan da gümüş çerçeveli bir Tsankawi çömlek parçası sarkıyordu.</span></p>

  <p class="calibre1"><span class="calibre2">"Çok tatlısın Jenny"</span></p>

  <p class="calibre1"><span class="calibre2">Jenny kolyeye ya da Dan'in kolyeyi incelemesine yan gözle şöyle bir baktı.</span></p>

  <p class="calibre1"><span class="calibre2">"Belki ona da kötü şans getirir."</span></p>

  <p class="calibre1"><span class="calibre2">"Buna cevap bile vermeyeceğim " Dan döndü, eğilip Jenny'nin başının yanını öptü, sonra yine kolyeye baktı. "Kolyenin senden olduğunu tabii ki söyleyeceğim ona."</span></p>

  <p class="calibre1"><span class="calibre2">Jenny pot kırıp "Biraz delirdim. Bir sürü yapmıştım" dedi.</span></p>

  <p class="calibre1"><span class="calibre2">"Bu büyüleyici." Dan duraksadı. "Sana Mısır'dan bir şey aldım. Ama getirecek yüzüm yoktu."</span></p>

  <p class="calibre1"><span class="calibre2">"Neydi aldığın?"</span></p>

  <p class="calibre1"><span class="calibre2">"Eski bir mezardan çıkan kolye. Muhtemelen hoşuna gitmezdi."</span></p>

  <p class="calibre1"><span class="calibre2">Jenny omuz silkti. "Sorun değil. Ben zaten takı karşıtı olmaya başladım."</span></p>

  <p class="calibre1"><span class="calibre2">Dan kolyeyi tekrar elyafa sardı. "Caro buna bayılacak."</span></p>

  <p class="calibre1"><span class="calibre2">Jenny, Guinness'ini yudumladı.</span></p>

  <p class="calibre1"><span class="calibre2">"Caro hâlâ?. . "</span></p>

  <p class="calibre1"><span class="calibre2">"Barney şimdiden boşanmaktan bahseder oldu "</span></p>

  <p class="calibre1"><span class="calibre2">"Peki Caro?"</span></p>

  <p class="calibre1"><span class="calibre2">"Şans dilemekten başka yapacak bir şeyim yok."</span></p>

  <p class="calibre1"><span class="calibre2">"Caro senin adına seviniyor mu?"</span></p>

  <p class="calibre1"><span class="calibre2">"Caro her zaman annesine çok düşkün olmuştur.” Dan sözünü biraz fazla hızlı ve ciddiye almadan sürdürdü. "Bu, onun bir taşla hem anne hem de babayı vurmasına izin verdi. Bana söylediği ilk şey, yanlış kızı seçmiş olduğunu hep biliyordum, oldu."</span></p>

  <p class="calibre1"><span class="calibre2">Jenny gülümsemedi. Sorgu sürüyordu. Sorgu çok kararsızdı ama Jenny, Dan'in yüzüne bakmıyordu.</span></p>

  <p class="calibre1"><span class="calibre2">"Peki ya eski karın?"</span></p>

  <p class="calibre1"><span class="calibre2">"Nell hâlâ bizimle konuşabileceğine karar vermiş gibi görünüyor. Biz kesinlikle imkânsız iki insan olduğumuz için. Onun kibarca söylediği gibi."</span></p>

  <p class="calibre1"><span class="calibre2">"İtalya'da ne yapıyordun?"</span></p>

  <p class="calibre1"><span class="calibre2">"Bir iki günlüğüne Jane'in küçük kızını görmek için uğradık. Floransa'da dil kursuna gidiyor."</span></p>

  <p class="calibre1"><span class="calibre2">"Sonra da bana beni bıraktığını söylediğin mektubu yazdın."</span></p>

  <p class="calibre1"><span class="calibre2">"Nedenleri karıştırma, Jenny."</span></p>

  <p class="calibre1"><span class="calibre2">"Biliyordum. Aswan'dan gönderdiğin şu kartpostal."Jenny, Guinness maşrapasını eline aldı ama içmedi. "Keşke gitmeden önce neler olduğunu bana söylemiş olsaydın."</span></p>

  <p class="calibre1"><span class="calibre2">"Gerçekten bilmiyordum. Buna inanmalısın."</span></p>

  <p class="calibre1"><span class="calibre2">"En azından bir fikrin vardı herhalde."</span></p>

  <p class="calibre1"><span class="calibre2">"Sadece Jane'e üzüldüğüm için. Mektupta açıklamaya çalıştığım gibi."</span></p>

  <p class="calibre1"><span class="calibre2">Daha uzun bir sessizlik oldu. Jenny, Guinness'inin birazını içti, sonra bara doğru baktı. Dan bundan nefret ediyordu, buna izin vermemeye kararlı gelmişti buraya. Ama daha ilk andan itibaren, onu ilk gördüğünde, yalnız başına boş birahanede, üzerinde bir paltoyla yanında bir sepetle Jenny onu bekliyordu bile. Dan'in belirdiğini görünce gergin küçük bir gülümseme, rahatlama, darılma; yanağa yapmacık bir öpücük, içkileri onun alması gerektiğine dair ısrarıyla (artık Londra'ya geri dönmüşlerdi) ilgili karşılıklı sıradan bir konuşma geçmişti aralarında. Doğal olmakla ilgili herhangi bir fırsat ikisinin de takınmış olduğu yapay doğallıkta hemen yok olup gitmişti. Jenny hâlâ bara bakarak konuştu.</span></p>

  <p class="calibre1"><span class="calibre2">"Her gün ne yaptığının merakı içindeyim. Senin ne sinsi, yalancı adi bir herif olduğunu bilmeme rağmen."</span></p>

  <p class="calibre1"><span class="calibre2">"Bizimle ilgili verdiğin söz... "</span></p>

  <p class="calibre1"><span class="calibre2">"Söylüyorum sadece."</span></p>

  <p class="calibre1"><span class="calibre2">Dan bir an sustu.</span></p>

  <p class="calibre1"><span class="calibre2">"Bazen kendimin de ne yaptığını merak ediyorum. Bu teselli verecekse." Dan, Jenny'nin kısa bir an yüzüne baktığının farkındaydı ama o, Jenny'nin yüzüne bakmıyordu. "İkiniz de yaşlı olunca iş güçleşiyor. Üzerine giyip de çıkarmayı unuttuğun şu zırhın her bir parçası. Adi herif senin içinde kaybolan şeyi biliyor."</span></p>

  <p class="calibre1"><span class="calibre2">"Tatlı sözler istemiyorum, Dan."</span></p>

  <p class="calibre1"><span class="calibre2">"Keşke öyle olsa"</span></p>

  <p class="calibre1"><span class="calibre2">Jenny bira bardağını masanın üzerine koydu, arkasına yaslandı, kollarını kavuşturdu.</span></p>

  <p class="calibre1"><span class="calibre2">"Yarın eve gidiyorum. Yukarı Cheshire'a."</span></p>

  <p class="calibre1"><span class="calibre2">"Biliyorlar mı?"</span></p>

  <p class="calibre1"><span class="calibre2">"Sen mükemmel bir beyefendiymişsin numarası yaptım. Nedenini Tanrı bilir." Ama Jenny masaya doğru hemen yüzünü buruşturdu. "Bana söylemek istemediğim cümleleri söyletiyorsun." Sonra, "Ağlamaya utanacağım için seninle burada buluştum" diye ekledi.</span></p>

  <p class="calibre1"><span class="calibre2">"Ne hissettiğimi biliyordun. Ben gitmeden önce."</span></p>

  <p class="calibre1"><span class="calibre2">Kavuşturduğu kollarını çözüp ellerini kucağına koydu, ceketinin yenindeki bir kıvrımı düzeltti.</span></p>

  <p class="calibre1"><span class="calibre2">"Ama sen benim ne hissettiğimi asla bilemedin. Kalbimin derinliklerinde " Jenny daha alçak bir sesle, "Önce Tsankawi ile ilgili yazımı yazsaydım bir şey değişir miydi?" dedi.</span></p>

  <p class="calibre1"><span class="calibre2">Dan bir şey söylemedi. Dan bu konuyu da açmaya kararlı gelmişti, pandantif kolyeyle de kusursuz bir sufle almıştı ve kendinin bir korkak olduğunu düşünüyordu çünkü bu konudaki suskunluğunun buluşmalarından önce yaptıkları kısa telefon konuşmasından kaynaklandığını tahmin ediyordu. Jenny gelmişti, Dan'i bir kez daha görmek istemişti sadece. Duygusal olmayacaktı,- sadece bir saat, tarafsız ve halka açık bir yerde. Şimdi Jenny, Dan'e bakıyordu.</span></p>

  <p class="calibre1"><span class="calibre2">"Sorumu duydun mu?"</span></p>

  <p class="calibre1"><span class="calibre2">"Evet, Jenny. Tam on ikiden. Tam nişan alındığı gibi." Jenny önüne baktı ve Dan yavaşça, "Zamanlaması korkunçtu. Bu n un için çok üzgünüm" dedi.</span></p>

  <p class="calibre1"><span class="calibre2">"Zamanlaması daha iyi olsaydı ne olacaktı?"</span></p>

  <p class="calibre1"><span class="calibre2">"Sanırım günün birinde şimdi olduğundan daha mutsuz olacaktın."</span></p>

  <p class="calibre1"><span class="calibre2">Jenny başını önüne eğip kucağına baktı. "En azından deneyebilirdik."</span></p>

  <p class="calibre1"><span class="calibre2">"Canım, bütün bunlarla nasıl başa çıkacağının, deneyimin kestirme yolu olmaz. Senin yaşlarında biriyle bunu keşfetmen gerek. Öğrenme aşamasında olan biriyle "</span></p>

  <p class="calibre1"><span class="calibre2">"Bütün bunları Timothy'yle yaşadım."</span></p>

  <p class="calibre1"><span class="calibre2">"Hayır. Yaşadığını sandın sadece <sup class="calibre6">11</sup></span></p>

  <p class="calibre1"><span class="calibre2">Jenny doğrudan tartışıp tartışmamayı bir süre düşünüp taşındı.</span></p>

  <p class="calibre1"><span class="calibre2">"Keşke, senin hakkında dürüst olmak gibi aptalca bir bahanenin seni sevmememle ilgili değil de bunu neden yaptığımla ilgili olduğunu anlayabilseydin." Jenny, "Mektubunda en yanlış ve en fazla inciten kısım burasıydı," dedi.</span></p>

  <p class="calibre1"><span class="calibre2">"Aptalca değildi. Cesurca ve çok sezgiliydi."</span></p>

  <p class="calibre1"><span class="calibre2">"Bir aktris için."</span></p>

  <p class="calibre1"><span class="calibre2">"Senin yaşındaki herhangi biri için. Onu bulman çok zor olacak Jenny. Ama ne aradığını biliyorsun."</span></p>

  <p class="calibre1"><span class="calibre2">"Bende bir sorun yok o zaman."</span></p>

  <p class="calibre1"><span class="calibre2">"Bunu kastetmediğimi biliyorsun "</span></p>

  <p class="calibre1"><span class="calibre2">Jenny'nin yüzü gitgide bozuluyordu.</span></p>

  <p class="calibre1"><span class="calibre2">"Keşke mektupları geri almama izin verseydin."</span></p>

  <p class="calibre1"><span class="calibre2">"Yok etmen için mi?"</span></p>

  <p class="calibre1"><span class="calibre2">"Üçüncüsü her aklıma geldiğinde yüzüm kızarıyor."</span></p>

  <p class="calibre1"><span class="calibre2">"Dürüst olduğu için mi?"</span></p>

  <p class="calibre1"><span class="calibre2">"Kamera önünde mastürbasyon yapmak gibi."</span></p>

  <p class="calibre1"><span class="calibre2">"Şimdi deçok geçmişe gittin."</span></p>

  <p class="calibre1"><span class="calibre2">"Hâlâ onların yaşandığını düşündüğünü biliyorum."</span></p>

  <p class="calibre1"><span class="calibre2">"Bunu asla düşünmedim. Olup olmamasının da sorun olmadığım biliyorum."</span></p>

  <p class="calibre1"><span class="calibre2">Jenny bir nefes aldı, sonra başını yukarı kaldırdı. "Gerçekte yaptığım tek şey bir daha onlarla dışarı çıkmamak oldu. Galiba benim çok sıkıcı olduğumu düşündüler, zaten Britanyalı." Jenny siyah birasından biraz daha yudumladı, sonra birden başka bir konuya atladı. "Buraya ilk geri döndüğün zamanı hatırlıyor musun?"</span></p>

  <p class="calibre1"><span class="calibre2">"İnsan yıllar geçse de o şoku atlatamıyor."</span></p>

  <p class="calibre1"><span class="calibre2">"Oradayken küçümsediğini düşündüğün her türlü şeyi özlemek, muhakkakreddettiğin pek çok şeyi burada yeniden keşfetmek. Dairemin önünden ilk süt şişesini aldığımda neredeyse şişeyi öpecektim" Jenny, hemen hemen hiç ara vermeden ekledi: "O mektupları herhangi birine gösterirsen seni asla affetmeyeceğim" dedi.</span></p>

  <p class="calibre1"><span class="calibre2">Dan gülümsedi. "Genel fikri ödünç alabilirim. Senin de yapabileceğimi söylediğin gibi"</span></p>

  <p class="calibre1"><span class="calibre2">"Oyununu biliyorum. Bizler hepimiz sırf geçmişteki düşünceler olduğumuzda birlikte yaşanması çok daha kolay oluyoruz. Sanırım sen özgün bir erkek şovenist domuzsun."</span></p>

  <p class="calibre1"><span class="calibre2">"Bütün yazarlar öyledir. Kadın yazarlar bile."</span></p>

  <p class="calibre1"><span class="calibre2">Jenny buna meydan okumak ister gibiydi ama bir kez daha barın uzak ucuna bakarak münakaşadan vazgeçti.</span></p>

  <p class="calibre1"><span class="calibre2">"Bu çok mu matah?"</span></p>

  <p class="calibre1"><span class="calibre2">"Her zaman öyle olacağından şüpheleniyorum. Düşüncede."</span></p>

  <p class="calibre1"><span class="calibre2">"Senaryoda?"</span></p>

  <p class="calibre1"><span class="calibre2">"Daktiloya çekiliyor."</span></p>

  <p class="calibre1"><span class="calibre2">"Memnun musun?"</span></p>

  <p class="calibre1"><span class="calibre2">"Final sahnesini yazmak hoşuma gitti."</span></p>

  <p class="calibre1"><span class="calibre2">"Başka yerde olduğu gibi .</span></p>

  <p class="calibre1"><span class="calibre2">"Doğru değil."</span></p>

  <p class="calibre1"><span class="calibre2">"Sanırım hepimize olan bu. Bu meseleye iki ay. Sonra başka bir meseleye iki ay." Jenny, Dan'e baktı. "Sende roman yazacak sabrın olmadığını düşünüyorum." Dan, Jenny'nin "roman" derken neyi kast ettiğini biliyordu ama onu incitmeden bu soruyu nasıl cevaplayacağını bilmiyordu. "Bahse girerim altı ay içinde senaryo yazmaya yeniden başlayacaksın."</span></p>

  <p class="calibre1"><span class="calibre2">"Bir yıl bile sürmez mi?''</span></p>

  <p class="calibre1"><span class="calibre2">Jenny başını iki yana salladı ama bu Dan'in ilk defa Jenny'nin yüzüne adamakıllı bakmasına neden oldu ve masanın altından elini onunkine uzattı.</span></p>

  <p class="calibre1"><span class="calibre2">"Bu yüzden buluşmamızı istemedim."</span></p>

  <p class="calibre1"><span class="calibre2">Jenny öne doğru yaslandı ve dirseğini masanın üzerine koydu, diğer elini yanağına dayıyordu, Guinness birasına bakıyordu. Birahane yavaş yavaş doluyordu, barda artık sekiz dokuz kişi vardı.</span></p>

  <p class="calibre1"><span class="calibre2">"Ağlayacağım. Bu çok aşağılayıcı." Jenny elini Dan'in elinden çekti ve arkasına yaslandı. "Cesaret edip de arkadaşlarıma bile telefon edemiyorum. Yarın eve gidiyorum. Bu konudakonuşulmak zorunda kalınacak. Bunun hiçbir anlamı yokmuş gibi yaparak." Jenny önüne baktı. "Keşke beni sadece bilinen bir hastalık yüzünden terk etseydin. Frengi gibi."</span></p>

  <p class="calibre1"><span class="calibre2">"Neye karşılık olarak?"</span></p>

  <p class="calibre1"><span class="calibre2">"Buraya gelirken uçakta bir adam beni ayartmaya çalıştı. Uçak çok kalabalıktı. Adam benim yanımda oturuyordu."</span></p>

  <p class="calibre1"><span class="calibre2">"Sonra?"</span></p>

  <p class="calibre1"><span class="calibre2">"Çok hoş biriydi. Sanatla çok ilgiliydi. Tiyatroyla. Bir bankacı, karısından yen i boşanmış. Bana her şeyi anlattı. Karısı zengin sınıftan bir geri zekâlıymış. Adamla bir akşam yemeği yemem lazım."</span></p>

  <p class="calibre1"><span class="calibre2">"Genç mi?"</span></p>

  <p class="calibre1"><span class="calibre2">"Otuzlu yaşlarının başlarında"</span></p>

  <p class="calibre1"><span class="calibre2">"Ondan hoşlandın mı?''</span></p>

  <p class="calibre1"><span class="calibre2">"Çok tatlıydı. Eğlenceli. İş için New York'taymış, ona bir akşam kaliteli bir fahişeyle bir randevu ayarlamaya çalışmış olduklarından bahsetti. O akşamı fahişeyle nasıl konuşarak geçirdiklerinden. Sevişmemişler. Fahişe ona bunun hep olduğunu söylemiş."</span></p>

  <p class="calibre1"><span class="calibre2">"Bana niye bunu anlatıyorsun?"</span></p>

  <p class="calibre1"><span class="calibre2">"Çünkü onunla akşam yemeği yemeyeceğim."</span></p>

  <p class="calibre1"><span class="calibre2">"Neden fahişeyle sevişmemiş?"</span></p>

  <p class="calibre1"><span class="calibre2">"Şantaj hilesi türünden bir şey olabileceğini düşünmüş. Bu arada konuyu değiştirme."</span></p>

  <p class="calibre1"><span class="calibre2">"Bana belirtilerinden bahset o zaman."</span></p>

  <p class="calibre1"><span class="calibre2">İçeri bir grup insan girdi, üç genç erkek, iki de kız. Kızlardan biri elini havaya kaldıran Jenny'yi görünce gözlerini ve ağzını açıp telefon işareti yaptı, Jenny de başıyla onayladı; sonra Jenny "O kızla Birmingham'da tiyatro kumpanyasında beraberdik" dedi. Jenny grubun birahanenin diğer ucundaki bir masaya doğru gidişlerini seyrediyordu ve onları seyretmeyi sürdürerek sözlerine devam etti.</span></p>

  <p class="calibre1"><span class="calibre2">"Ne zaman uçakta olsam yanımda senin olmanı diliyordum. Bana ne yapacağımı söylemen için. Ne hissettiğimi anlaman için."</span></p>

  <p class="calibre1"><span class="calibre2">"O zaman yanındaydım."</span></p>

  <p class="calibre1"><span class="calibre2">"Bu sözlerini çok duydum. Olayların nasıl olması gerektiği, nasıl oldukları değil." Jenny o sırada safça bir şey sordu ama Jenny'deki bu saflık Dan'in hep hoşuna gitmişti. "Jane sendeki bu özelliğin farkında mı?"</span></p>

  <p class="calibre1"><span class="calibre2">Dan içeri az önce girmiş olan gençlerden oluşan gruptan bir ikisinin gizlice onlara baktığını gördü. Jenny'ye doğru tabii, başarılı olan oydu ve Dan onların Jenny'nin neden başını önündeki masaya doğru eğmiş halde bu kadar ciddiyetle konuştuğunu merak edip etmediklerini merak ediyordu.</span></p>

  <p class="calibre1"><span class="calibre2">"Benim profilimi biliyorsun, Jenny. Jane beni tarihi olarak tanıyor. Bu aynı kapıya çıkıyor."</span></p>

  <p class="calibre1"><span class="calibre2">"Benimle görüşmeye gelmiş olmandan rahatsız olur mu?"</span></p>

  <p class="calibre1"><span class="calibre2">"Katiyen. O da Oxford'da oldukça iyi bir oyunculuk öğrencisiydi. Hayal edebileceğinden daha fazla ortak noktanız var."</span></p>

  <p class="calibre1"><span class="calibre2">"Sen hariç."</span></p>

  <p class="calibre1"><span class="calibre2">Bu o denli ciddi söylenmişti ki Dan gülümsemek ve ortak olmayan noktalarının neler olduğunu düşünmek zorunda kaldı. Bunu Dan yazıyor olsaydı, Jenny'nin diyaloğunun ne kadar daha kolay olacağını. Dan, Jane'le kısa zaman önce yaşadığı pek çok anıyı gizliyordu ve yanındaki kızın içinde hâlâ gizlice kırıntısının olduğunu bildiği ufacık umudu yok ettiği gerçeğini gizliyordu artık. Dan bu niyetle buluşmadıklarını bilmesine rağmen yine de bu gerçekleşir gerçekleşmez, Jenny'nin iradesi dışında, onun asıl niyetine karşı bu gerçek ortaya çıkmıştı. Bu durum Dan'in kibrini okşamaktan ziyade Jenny'nin doğasını tarif ediyordu.</span></p>

  <p class="calibre1"><span class="calibre2">"Sanırım ona benim hakkımda her şeyi anlatmışsındır."</span></p>

  <p class="calibre1"><span class="calibre2">"Neden seni hak etmediğimle ilgili her şeyi."</span></p>

  <p class="calibre1"><span class="calibre2">"Keşke bir adamın namussuzluğuna duyduğu hışım yüzünden, o adamı öldüren bir kadın hakkında bir senaryo yazsan. Şu anda bunu yapabilirim."</span></p>

  <p class="calibre1"><span class="calibre2">"İçindeki aktris."</span></p>

  <p class="calibre1"><span class="calibre2">) " Başka bir şey olduğuna inandığını sanmıyordum."</span></p>

  <p class="calibre1"><span class="calibre2">/ "Buna inansaydım şimdi burada olmazdım."</span></p>

  <p class="calibre1"><span class="calibre2">"Sanki benim acımasız, hırslı, küçük şirret bir kadın olmamı istiyor gibisin."</span></p>

  <p class="calibre1"><span class="calibre2">Dan bir an sustu, sonra yine konuştu.</span></p>

  <p class="calibre1"><span class="calibre2">"Şuradaki arkadaşının arkadaşları sürekli yan gözlerle neden bize bakıyorlar dersin? Erkekler." Jenny bir şey söylemedi. "Senin dış görünüşünden hoşlanıyorlar, Jenny. Ama daha ziyade olduğun kişi olarak. Sen bir tür Tanrıça olmaya mahkûmsun. Hâlâ, bugün bile. Ulaşılamaz erdemli bir bakire. Her kızın olmak istediği, her erkeğin sahip olmak istediği. Senin bakire olmamanın mesele olmadığını biliyorlar. Çok geçmeden sevilen bir hayaldeki çok kutsal biri olacaksın. Seçenekleri biliyorsun. Buna sırtını dön, ikonu oynamayı reddet ya da bedelini kabul et."</span></p>

  <p class="calibre1"><span class="calibre2">"Son bir görüşme yapıyorum ve şu anda cevap verilemeyecek kadar önemli biri."</span></p>

  <p class="calibre1"><span class="calibre2">"Yanlış kültür. Sen asla Monroe olmayacaksın. Bunu belirleyen de kader." Jenny yine bir şey söylemedi. "İkisine birden sahip olamazsın, ben bunları çok gördüm. Biliyorum."</span></p>

  <p class="calibre1"><span class="calibre2">"Şu anda olduğum kişi olmaktan vazgeçmeyeceğim."</span></p>

  <p class="calibre1"><span class="calibre2">"O halde ne tarzda yeni erdemli bakire olacağını seçebilirsin ancak. Sanatların en hastalıklı olanının içinde yer aldığını düşünürsek, en iyilerin bile daha kapıdan dışarı adım atmadan önce bittiği bir yerde. Her zaman budalaların egemen olduğu ve hep olacağı biryerde. Her ilişkide beklenen modelin, bir pezevenkle fahişe arasında olduğu bir yerde. Bütün bunları biliyorsun. Nedenini de "</span></p>

  <p class="calibre1"><span class="calibre2">"Sanırım bunları fazlasıyla görmüşsün."</span></p>

  <p class="calibre1"><span class="calibre2">"Ben sadece olduğun kişi olmaktan vazgeçmemeni rica ediyorum senden. Ama bu da karşılıksız değil."</span></p>

  <p class="calibre1"><span class="calibre2">"Eskiden meselelerle ilgili hoş, parlak, net kararlar verirdim. Tek yaptığın şey ümitsizce aklımı karıştırmak."</span></p>

  <p class="calibre1"><span class="calibre2">"Bu büyümektir işte. Benim yüzümden değil."</span></p>

  <p class="calibre1"><span class="calibre2">"Tanışmamızdan önce gayet güzel büyüyordum ben "</span></p>

  <p class="calibre1"><span class="calibre2">"Yaşamında Lovelace* olarak rol almayacağım."</span></p>

  <p class="calibre1"><span class="calibre2">"Kimdi o?"</span></p>

  <p class="calibre1"><span class="calibre2">" 'Clanssa'daki ayartan adam. Richardson."</span></p>

  <p class="calibre1"><span class="calibre2"><sup class="calibre6">İ</sup>kisine de oldukça kötü bir sessizlik çöktü, çıkmaz sokak, söylenecek bir şey kalmadı. Jenny'de Dafı'in öngördüğünden daha asık suratlı ve kabul etmeyen bir şey vardı, sanki evinin çevresine geri dönmesiyle California'da hep üzerinde taşıdığı duygusal durağan enerjiyi boşaltmıştı ve dış görünüşünün ardında giysileri, kariyeri ve bardaki diğer gözlerin görebileceği her şey onu küçük, tatsız ve içerlemiş bir terk edilmişlikle baş başa bırakmıştı. Dan rollerin sona ermesinin aktrislere bazen neler yaptığını da biliyordu ve Jenny'nin ruh hali kısmen sorumluluğunun da ötesindeki durumlara bağlıydı. Ama Dan işe yarayabilecek tek yolla Jenny'yi teskin edemeyeceğini bildiğinden kendini mutsuz hissediyordu. Sessizliği Jenny bozdu, duruma uygun, sıradan ama morali bozuk bir ses tonuyla.</span></p>

  <p class="calibre1"><span class="calibre2">"Bir şeyler yemek ister misin?''</span></p>

  <p class="calibre1"><span class="calibre2">"Nasıl istersen. Bir sandviç?"</span></p>

  <p class="calibre1"><span class="calibre2">"Varsa tütsülenmiş som balıklı sandviç alacağım. Bar birazdan çok kalabalıklaşacak."</span></p>

  <p class="calibre1"><span class="calibre2">"Bir Guinness daha?"</span></p>

  <p class="calibre1"><span class="calibre2">Jenny başını iki yana salladı. "Bir kahve."</span></p>

  <p class="calibre1"><span class="calibre2">Dan gidip barda sandviçlerin hazırlanmasını bekledi. Jenny'nin, uzun salonun diğer ucundaki arkadaşlarının yanından geçerek tuvalete gittiğini gördü; oradan geçerken erkekleri görmezden gelip kısa bir süre eğilip kıza bir şeyler söyledi. Dan ünlülerin fotoğraflarının altındaki imzaları okumaya çalışıyordu, çoğu daha önce hiç görmediği simalardı. Jenny geri döndüğünde Dan çoktan yerine oturmuştu. Kadında yeni kafasına koyduğu hafif bir kararlılık havası vardı.</span></p>

  <p class="calibre1"><span class="calibre2">"Ben sadece seni bir kez daha görmek istedim. Hiddetlenip içimi dökmek için." Jenny tütsülenmiş som balıklı sandviçine limon sıkıyordu. "Bir daha karşılaşırsak, bir zamanlar gizli ilişki yaşamış olduğum tuhaf, anlaşılmaz bir yazar olacaksın."</span></p>

  <p class="calibre1"><span class="calibre2">"Sen bana bundan daha yakın kalacaksın."</span></p>

  <p class="calibre1"><span class="calibre2">Jenny sandviçini yemeye başladı.</span></p>

  <p class="calibre1"><span class="calibre2">"Mısır ilginç miydi?"</span></p>

  <p class="calibre1"><span class="calibre2">Dan'in bu ses tonunu ve konunun utanmazca değiştirilmesini eleştirmesi gerekirdi ama o da buna uydu. Birahane kalabalıklaşmaya başlıyordu. Dan aslında Jenny'nin dinlemediğini biliyordu, belki Dan'in sesini dinliyordu ama sözlerini dinlemiyordu. Geçmişlerini dinliyor, şu anlarını dinlemiyordu. Jenny, Dan'e artık onu unutacağını,</span> <span class="calibre3">bunun</span> <span class="calibre2">unutulacağını gösteriyordu. Zamanımızın, Forster'ın "tek bağlantısından kayıp düşmesi, tek somutlaşmış hali. Az sonra iki kız gelip onların olduğu masanın diğer tarafındaki sandalyelere oturdular. Dan'le Jenny yarım dakika kadra sessiz kaldı, istemeden kızların sohbetlerine kulak misafiri oldular. Sonra Jenny birden, "Gidelim mi?" dedi.</span></p>

  <p class="calibre1"><span class="calibre2">Jenny üzerine, süet yama işi, Los Angeles'ta günlerce fellik fellik aradığı ve epey para verdiği paltosunu giyip eline sepetine aldı. Dan de onun peşinden kaldırıma, açık havaya çıktı. Yolda yürüyen insanlar ve arabalar Hampstead'e doğru akıyordu. Güzel bir gündü, baharın müjdecisi, her yerde berrak gün ışığı. Jenny örgü sepetini iki eliyle önünde tutuyordu ve kırılgan bir gülümsemeyle yüzünü Dan'e döndü.</span></p>

  <p class="calibre1"><span class="calibre2">"Evet. Bana bir saatinizi ayırmanız büyük incelik, Bay Martin."</span></p>

  <p class="calibre1"><span class="calibre2">Dan uzunca bir süre Jenny'e baktı, Jenny başını önüne eğdi.</span></p>

  <p class="calibre1"><span class="calibre2">"Olayların nasıl olması gerektiğinin başka bir karşıtı var, Jenny. Nasıl olmamaları gerektiği.."</span></p>

  <p class="calibre1"><span class="calibre2">Jenny bir an omuz silkti ama hâlâ önüne bakıyordu.</span></p>

  <p class="calibre1"><span class="calibre2">"Zarif bir diyalog konusunda senin gibi yetenekli değilim ben."</span></p>

  <p class="calibre1"><span class="calibre2">Tuhaftı, Dan birden onunla bir gün Malibu'da plajda konuştuğunu hatırladı, Jenny'nin, hakkında yazı yazdığı gün: Aynı türden saldırgan utangaçlık, o sıralarda çok daha gizli olsa dahi... Sanki bu neredeyse kasıtlı bir şekilde daha iyi bir şeyi başlatmak için kullanılmıştı. Başka bir şey vardı Dan'in omuzlarında: çok daha uzaklardan gelen bir hayalet, babasının hayaleti; onca yıl eylem halindeki pastoral merakı görmek ve bu merakı hiç anlamamak, yarattığı tüm boşluklar yüzünden bu merakı küçümsemek, insanın kibar olması gereken eski sıkıcı partiler, sonu gelmez havadan sudan konuşmalar ama bundan çok daha büyük bir insanlık. Dahası, çok daha yakın bir hayalet, hayalet sadece orada değildi aslında, aynı zamanda Dan'in onu seyredişini seyrediyordu, yanında dikiliyordu ve ona pusula ibresi ne kadar dönerse dönsün, gerçek yönünden asla bu kadar çok sapmamıştı, dedi.</span></p>

  <p class="calibre1"><span class="calibre2">"Açık havada biraz yürüyebileceğimiz bir yer var mı?''</span></p>

  <p class="calibre1"><span class="calibre2">"Heath'de. Taksi tutabiliriz "</span></p>

  <p class="calibre1"><span class="calibre2">"Tamam. Tutalım."</span></p>

  <p class="calibre1"><span class="calibre2">Bir dakika kaldırım taşları üzerinde sessizce ayakta durdular; sonra Dan'in el ettiği taksi durdu. Jenny şoföre nereye gitmek istediklerini söyledi ama taksiye biner binmez yine sessizce oturdular. Dan, Jenny'nin elini tuttu ama Jenny pencereden dışarı bakıyordu. Bir kez daha gözyaşlarıyla boğuşuyordu,- Dan, Jenny'nin elini biraz daha sıkı tuttu. Jenny aslında ağlamıyordu.</span></p>

  <p class="calibre1"><span class="calibre2">Beş dakika sonra Dan, Whitestone Gölü'nde duran taksiciye ücreti ödedi. Aşağıdaki ağaçların üzerinden, Londra'nın öteleri görünüyordu, duyum yitimine uğramış, açık maviler, griler ve pembeler, aldatıcı bir surette Constable'ın Londra'sının geçmişteki hali. Yoldan ayrıldılar ve çakıl taşlı bir patikadan aşağı yürüdüler, anneler ve çocukları, öğrenciler, ihtiyar adamlar. Bir sincap, tahtalı güvercinleri. Jenny, arada bir sıradan sorular sorarak sessizce dinliyordu. Artık konu buraya gelince Dan sadece sözcüklerin içini doldurmanın değil, açıkça ifade etmenin de güçleştiğini ilk defa fark ediyordu. Değer sistemleri dünyasını, önyargıları, bastırılmışlıkları, inanç ve özgürlüğün sahte düşüncelerini, Jenny'nin pek kavrayamadığını seziyordu. Dan, Jenny'ye mektubunda eksik olan tek şeyin dürüstlük olduğunu söylemeye çalışıyordu: Jenny'nin hep mücadele ettiği gerçek düşman. Sazlıklardaki kadının gün ve bunun ardında yatan her şey. Biraz da Aswan ve Tüdmür. David Malevich gibi şüpheci ama kurnaz bir yapımcıya özgün bir fikir vermesi için bir taslağını çizebileceği, gayet soğuk bir gerçekliğin olduğu her yer. Bunun, genç nesil için değil de ille de ticaretinin yapılması için kotarılması, Jane'le kendisine orta yaşlı aptal rollerinin biçilmesi. Dan bütün bunlara kızmıyordu da meselenin hafife alınmasına içerliyordu.</span></p>

  <p class="calibre1"><span class="calibre2">Dan sözünü bitirdiğinde Jenny sessizdi. Bir süreliğine durup bir bankta oturmuşlar, şimdi ise yine ağaçların arasından yürüyüp Kenwood House'a çıkan yokuştan aşağı iniyorlardı.</span></p>

  <p class="calibre1"><span class="calibre2">"Bana bunları neden daha önce anlatmadın, Dan?"</span></p>

  <p class="calibre1"><span class="calibre2">"Çünkü hiç kimseye anlatmadım, Jenny."</span></p>

  <p class="calibre1"><span class="calibre2">Jenny konuşmadan birkaç adım daha attı.</span></p>

  <p class="calibre1"><span class="calibre2">"Ona gerçekten âşık mısın?"</span></p>

  <p class="calibre1"><span class="calibre2">"Mecburum."</span></p>

  <p class="calibre1"><span class="calibre2">"Çok değişti mi?"</span></p>

  <p class="calibre1"><span class="calibre2">"Fiziksel olarak. Başka türlü değil."</span></p>

  <p class="calibre1"><span class="calibre2">"Ruh ikizleri."</span></p>

  <p class="calibre1"><span class="calibre2">"Pek değiliz. Pek çok konuda anlaşamıyoruz."</span></p>

  <p class="calibre1"><span class="calibre2">"Beni kandıramazsın."</span></p>

  <p class="calibre1"><span class="calibre2">"Buna kalkışmıyorum. Önemli konularda hemfikiriz."</span></p>

  <p class="calibre1"><span class="calibre2">Yine susarak ağır ağır gezindiler.</span></p>

  <p class="calibre1"><span class="calibre2">"Rol taksiminde hep sorunların var olduğunu görüyorum. Önemsiz gölgeler olarak rolün teklif edildiği bizlerde."</span></p>

  <p class="calibre1"><span class="calibre2">"Bunu yıllar önce, 'oynanabilir olmanın ötesinde' diye ifade etmiştim ben."</span></p>

  <p class="calibre1"><span class="calibre2">Jenny, Dan'e yan gözle şöyle bir baktı.</span></p>

  <p class="calibre1"><span class="calibre2">"Keşke bilseydim. Üzerime uzun geceliğimi giyip Sunset'teki palmiye ağaçları boyunca dans ederdim" Jenny bir poz kesti, yüzünde de bir</span> <span class="calibre3">ingenue</span> <span class="calibre2">ifadesi. "Beni tutuklayamazsınız memur bey. Ben birinin hayalinin bir ürünüyüm." Dan'in sırıttığını gördü, sonra birden ona yaklaşıp elini yavaşça Dan'in koluna doğru indirdi. "Keşke hepimizi bir arada idare edebilseydin. Notlarımızı da değiş tokuş ederdik o zaman."</span></p>

  <p class="calibre1"><span class="calibre2">"Hepinizi bir arada idare ediyorum "</span></p>

  <p class="calibre1"><span class="calibre2">"Mavi Sakal gibi "</span></p>

  <p class="calibre1"><span class="calibre2">"Saçma."</span></p>

  <p class="calibre1"><span class="calibre2">Jenny Dan'in elini silkip attı.</span></p>

  <p class="calibre1"><span class="calibre2">"Sadece öyle olduğunu sanıyorsun."</span></p>

  <p class="calibre1"><span class="calibre2">"Hayatımın büyük sırrının yakışıksız bir hafifmeşreplik muamelesi görmesine izin veremem."</span></p>

  <p class="calibre1"><span class="calibre2">"Diddums. Yaramaz kız ona güldü mü?" Dan gülümsedi. Jenny'nin eli aşağı inip Dan'in elini tuttu. Bir süre sonra Jenny, "Sadece bir kere daha sana kendimi yakın hissetmek istedim" dedi.</span></p>

  <p class="calibre1"><span class="calibre2">"Bunun kendimi Jane'e daha yakın hissetmemle bir ilgisi yok, Jenny.<sup class="calibre6">11</sup></span></p>

  <p class="calibre1"><span class="calibre2">"Neden peki?"</span></p>

  <p class="calibre1"><span class="calibre2">"Belki birbirimiz için biraz daha üzgünüz ve birbirimizi daha iyi anlıyoruz."</span></p>

  <p class="calibre1"><span class="calibre2">Jenny başını eğip çimlere baktı.</span></p>

  <p class="calibre1"><span class="calibre2">"Şu anda Londra'da mı?"</span></p>

  <p class="calibre1"><span class="calibre2">"Oxford'da. Evini satışa çıkaracak. O yüzden oraya gitti."</span></p>

  <p class="calibre1"><span class="calibre2">"Yani muhteşem Devon'da Darby ve Joan'ı oynayacaksınız?"</span></p>

  <p class="calibre1"><span class="calibre2">"Hayatımdaki kadınlara orayı beğendirmeye çalışmaktan vazgeçtim. Belki burada bir ev bulmaya çalışacağız."</span></p>

  <p class="calibre1"><span class="calibre2">"Çiftliğini satacak mısın peki?"</span></p>

  <p class="calibre1"><span class="calibre2">"Daha önceki gibi kullanacağım, belki biraz daha sık." Dan, "Jane yerel siyasete atılmak istiyor" dedi. Jenny çok aptalca bir gülümsemeyle gülümsedi. "Bu arada İşçi Partisi'ne üyelik aidatını tamamen ödemiş biriyle yürüyorsun şu anda. Geçen hafta itibariyle."</span></p>

  <p class="calibre1"><span class="calibre2">"Ciddi misin?''</span></p>

  <p class="calibre1"><span class="calibre2">"Pek belli olmuyor ama göreceğiz."</span></p>

  <p class="calibre1"><span class="calibre2">Dan, Jenny'de görmeye niyetlendiği gülümsemeye, neşeli bir hor görüye sebep olamamış, sadece neşeli bir merakı harekete geçirmişti.</span></p>

  <p class="calibre1"><span class="calibre2">"O gerçekten aşırı sol kanattan mı?"</span></p>

  <p class="calibre1"><span class="calibre2">"Biz zor bir oyundaki iki karakter gibiyiz, Jenny. İkimiz de rollerimizi yapmak istediğimizi düşünüyoruz. Ama rollerin içine henüz nasıl gireceğimizi bilmiyoruz." Dan, "Özellikle ne o ne de ben yönetmene ya da yönetmenlere pek güvenmediğimiz için" diye ekledi.</span></p>

  <p class="calibre1"><span class="calibre2">"Bu senin için çok yeni bir deneyim olmalı."</span></p>

  <p class="calibre1"><span class="calibre2">Dan, Jenny'nin hayalgücü eksikliğine gülümsedi. "Yazarlar için daha azı bile değerlidir. İşte, gerçek sorun bu"</span></p>

  <p class="calibre1"><span class="calibre2">"Senden gayet iyi bir siyasetçi olacağını düşünüyorum. Sende bu sahtekârlık ve yalancılık varken."</span></p>

  <p class="calibre1"><span class="calibre2">"Seni şaşırtabilirim yine de.<sup class="calibre6">11</sup></span></p>

  <p class="calibre1"><span class="calibre2">Jenny fark ettirmeden Dan'in yüzüne baktı. "Sinemaya gerçekten veda mı edeceksin?"</span></p>

  <p class="calibre1"><span class="calibre2">"Bilmiyorum. Romanda hezimete uğrarsam, sanırım riske girip yine tiyatroya dönebilirim."</span></p>

  <p class="calibre1"><span class="calibre2">"Keşke dönsen. Bana da güzel uzunca bir rol yazarsın. Tiyatroya dönmeyi ben de öyle çok isterdim ki. Şimdi. Gelecek hafta."</span></p>

  <p class="calibre1"><span class="calibre2">"O halde bir sonraki film bitince bunu yap. David iyi bir menajer. Senin geçimini sağlayabilir. Ona izin verirsen."</span></p>

  <p class="calibre1"><span class="calibre2">Jenny hafifçe başını sallayarak onay verdi. Konuşmadan biraz daha yürüdüler. Sonra Jenny yine Dan'in kolunu tuttu.</span></p>

  <p class="calibre1"><span class="calibre2">"Ara sıra buluşmamıza izin verecek misin? Senin kokuşmuş eski beyninden feyz alırım ben de. Ya da hiç olmazsa sen bana benim ne iğrenç erdemli bir rahibe olduğumu söylersin."</span></p>

  <p class="calibre1"><span class="calibre2">"Tabii ki."</span></p>

  <p class="calibre1"><span class="calibre2">"Buradan yürüyüp gittiğimizde seni bir sene görmeyeceğim."</span></p>

  <p class="calibre1"><span class="calibre2">Dan, Jenny'nin yaptığı çıkışlardan birini yaptı.</span></p>

  <p class="calibre1"><span class="calibre2">"Jenny McNeil'ın aklından geçenleri gördüğü sürece."</span></p>

  <p class="calibre1"><span class="calibre2">"Ona tedavi için getireceğim."</span></p>

  <p class="calibre1"><span class="calibre2">"O buna izin vermeyecek. Sanki kendisi çok mu iyi?"</span></p>

  <p class="calibre1"><span class="calibre2">"O halde bunu bir test olarak kullanacağım. Eğer beni tam da bu düşünceyle yerden yere vurursa onda sorun olmadığını bileceğim."</span></p>

  <p class="calibre1"><span class="calibre2">"Yerinde olsam şu bankacıyla şansımı denerdim." Jenny başını iki yana salladı. "Neden olmasın?"</span></p>

  <p class="calibre1"><span class="calibre2">"Ben hoş, açıksözlü erkeklerden uzak duruyomm."</span></p>

  <p class="calibre1"><span class="calibre2">Binanın krem rengi ön cephesine çıkan yokuştan yavaş yavaş yukarı yürüyorlardı,- yine tek kelime konuşmadan ama Jenny hafifçe Dan'in koluna girmişti. Birkaç ihtiyar kış güneşinde bankların üzerinde oturuyorlardı ve Heath civarından gelen belli belirsiz bir trafik gürültüsü vardı. Binanın önündeki çakıllı terasa çıkan merdivenlere geldiklerinde Jenny elini uzatıp Dan'in elini sıktı ama zarar verecek şekilde değil.</span></p>

  <p class="calibre1"><span class="calibre2">"Sana Abe'le Mildred'ın beni sepetlediğinde ne kadar tatlı insanlar olduklarını söylemedim."</span></p>

  <p class="calibre1"><span class="calibre2">"Öyle mi?"</span></p>

  <p class="calibre1"><span class="calibre2">"Abe, Mildred'tan boşanıp benimle evlenmeyi teklif etti."</span></p>

  <p class="calibre1"><span class="calibre2">"Mildred'in önünde yapmıştır, umarım"</span></p>

  <p class="calibre1"><span class="calibre2">"Tabii ki. Bu durumda sen bir daha asla kır evine gidemeyeceksin<sup class="calibre6">1</sup>'</span></p>

  <p class="calibre1"><span class="calibre2">"Sen gidecek misin sanki?"</span></p>

  <p class="calibre1"><span class="calibre2">"Ne zaman istersem."</span></p>

  <p class="calibre1"><span class="calibre2">Dan,Jenny'nin elini bastırdı. "Sevindim."</span></p>

  <p class="calibre1"><span class="calibre2">Dan, İtalya'dan mektubu postaladıktan sonra mektubu gönderdiğini söylemek için Mildred'a telefon etmişti ve Londra'ya geri döndüğünde, mektubun artık ellerine geçmiş olması gerektiğini bildiği sırada yine telefon etmişti. Mildred yavan bir şekilde Dan'in "pis işlerini" ona yaptırdığını söylemişti ama Dan onun kimin tarafını tuttuğunu biliyordu. Dan artık hiçbir şey söylemiyordu. Terasa geldiler ve on sekizinci yüzyıl binasının yanına çıkan çardaklı bir tünele doğru yürüdüler. Bu sırada Jenny, Dan'i kolundan çekip durdurdu, sanki işaretlenmiş sınıra gelmişlerdi.</span></p>

  <p class="calibre1"><span class="calibre2">"Burada vedalaşalım, Dan."</span></p>

  <p class="calibre1"><span class="calibre2">Jenny yemeğin sonuna gelmiş yeğen mimikleriyle Dan'e doğru yüzünü döndü. Bir gülümseme, Dan'in gözlerine bir bakış. "Benimle birlikte olduğun için teşekkür ederim. Her anlamda. Sanırım bu sahnenin düzeltilmiş hali birinci taslaktan çok daha iyi oldu.'"</span></p>

  <p class="calibre1"><span class="calibre2">"Ama sen nasıl?.. "</span></p>

  <p class="calibre1"><span class="calibre2">"Şuradan geçip yolun yukarısına yürürsen Hamstead Sokağı'na çıkarsın. Oradan taksi tutabilirsin. Ben eve yalnız yürümeyi tercih ederim."</span></p>

  <p class="calibre1"><span class="calibre2">Bir süre öylece durdular, sonra Jenny hareketlendi. Dudakları hafifçe Dan'in dudaklarına değdi, çok kısa bir süreliğine Jenny, Dan'in kendisine sarılmasına izin verdi ve ardından Jenny yürüyerek uzaklaşmaya başladı. Orada öylece dikilmiş onun gidişini izliyordu, kendini biraz aldatılmış, hatta bunun Jenny'nin kararı olması yüzünden biraz da incinmiş hissediyordu ki Jenny bunun, Dan'in yüreğinin derinliklerinde tam olarak verememiş olduğu bir karar olduğunu söylemişti. Aşağı inen merdivenlerin başında, elli metre ötede, Jenny arkasını dönüp Dan'e şöyle bir baktı ve elini hafifçe yukarıya kaldırıp kolunu ihtiyatlı bir şekilde ileri uzattı, sanki birkaç saattir vedalaşıyorlardı da Jenny bir sonraki randevusuna geç kalmıştı. Jenny, Dan'in de elini havaya kaldırdığını görmeden yüzünü çevirmişti. Dan, Jenny'nin hızla aşağı yürüyüşünü seyrediyordu, başında yün beresi, sarı saçları, yama işi paltosu, kahverengi örgü sepeti ile küçük nehre ve oradan da korulara doğru, başka bir yokuşa çıkan yaya köprüsüne doğru uzun çim yokuşun üzerinden. Jenny tekrar arkasına dönüp bakmadı. Dan birkaç metre yürüdü ve boş bir bankın üzerine oturdu, Jenny elinde sepetiyle küçük bir nokta olarak kalana, Dan'in hayatından çıkıp gidene kadar Dan arkasından ona baktı. Sonra bir sigara yakıp önündeki evcilleşmiş, sakin manzaraya görmeden baktı.</span></p>

  <p class="calibre1"><span class="calibre2">Hesaplarının ötesinde kendini yoksun kalmış, neredeyse geçen iki ayı aşkın zamandır ulaşmış olduğu kendini kavrayışla ve bunu ona ifade etmeye çalışmasıyla aldatılmış olduğunu hissediyordu. Kendi kazdığı kuyuya düşmüştü, olmadığı birine dönmüştü. Sanki Jenny'nin birahanedeki ruh halinin yaydığı zehri emmesi yüzünden o da zehirlenmişti. Sonunda ayağa kalktı ve binanın yanında tünel oluşturmuş gürgen ağaçlarının arasından geçti. Ama oradan, yukarı yürüyerek yola çıkmak yerine, iki kişinin içeri girdiğini fark edince bir sanat galerisi olduğunu hayal meyal hatırladığı binaya Dan de girdi. Galeriyi dolaştı, aslında herhangi bir şeye bakmadan, ta ki girdiği son odada şans eseri merhum Rembrandt'ın kendi portresinin, o ünlü tablonun önüne gelip durana kadar.</span></p>

  <p class="calibre1"><span class="calibre2">Hüzünlü, gururlu ihtiyar adam tuval üzerinden sürekli dışarı bakıyordu, kendi dehasının bilgisine ve insan gerçekliğinden önceki dehanın yetersizliğine doğru. Dan de ona bakıyordu. Tablo, çizildiği on sekizinci yüzyıla ait odada rahatsız görünüyordu, böyle dekorasyonların zamanla yok olmuş olması gerçeğini söyleyerek. Böyle bir sanatın en yüce asaleti, böyle bir hüznün alt tabakaya özgü sadeliği; ölümsüz, somurtkan ihtiyar Hollandalı. Yüreğin en derinlerindeki yalnızlık, saçma bir halk sergisinde olmak; çerçevenin altında bir tarih, tüm zamanların, modanın ve dilin ötesinde bir mevcudiyet; şişkin bir yüz, bir çift nezleli göz, derin ve teskin edilemez bir görüntü.</span></p>

  <p class="calibre1"><span class="calibre2">Dan kendi asrında, kişisel varlığıyla, kendi sanatıyla cüceleşmiş gibi hissetti. Büyük resim bunu ifşa ediyordu, neredeyse direniyordu. Ama yaşıyordu, zamansızdı, doğrudan konuşuyordu, söylemeyi başaramadığı ve asla başaramayacağı her şeyi söylüyordu. Yine de bu saldırının aniden olması yüzünden Dan o akşam Oxford'da peronda onu bekleyecek olan kadına kendi düşüncesini söylediğini görmeden önce bunu pek düşünmemişti; ayrıca ona daha öncesinde neler olduğunu da anlatacaktı, bir kız ve bir geçmiş ile kış ağaçları arasında yapılan yürüyüşü, Jane'in bunu anlayacağını biliyordu. Dan Jenny'ye, durumu onun için kolaylaştırsın diye birkaç yalan söylemişti. Ama bu artık Dan'in sırrıydı, onun paylaşılmış kişisel gizemi ki bu da onu gerçeği hayal etmekle hayal edileni gerçekleştirmek arasında bırakmıştı. Orada Rembrandt'ın önünde öylece dururken Dan'in bir an başı geri dönmek zorunda olduğu mesafeler içinden döndü. Bu, Dan'e korkutucu geliyordu, son zamanlarda peşini bırakmayan tesadüflerden sonuncusu,- karşılaşmak, bir yüz, bir seçim, bir gelecekten çok daha fazla şeye veda ettikten sonra tam vaktinde, geri dönüş yolunda bu gözetleyen müthiş bakışlar.</span></p>

  <p class="calibre1"><span class="calibre2">Dan şu amansız ve soğuk Hollandalı gözlerde tek bir teselli görebiliyordu. Bu nihayetinde yetenek, bilgi, zekâ meselesi ve iyi ya da kötü şans değildi, hissetmeyi seçmek ve öğrenmekti. Dan sonunda tablonun ardındaki bir şeyi sezmeye başlamıştı: Sertliğin ardında insanoğlunun aklındaki tek gerçek evliliğin ilanı yatıyordu, hümanizmin nihai kalesi. İradesiz gerçek merhamet, merhametsiz gerçek irade yoktur.</span></p>

  <p class="calibre1"><span class="calibre2">Birkaç küçük öğrenci içeri girdi, mırıltı sesleri. Sessizlik bozuldu, Dan oradan uzaklaştı. Ama odadan çıkarken kapıda bir an durdu, arkasını dönüp köşesinde duran ihtiyar adama baktı. Yerlerinde duramayan çocuklar tablonun önüne toplanmışlardı, bu arada yorgun düşen kadın öğretmen tabloyla ilgili onlara bir şeyler anlatmaya çalışıyordu. Ama Rembrandt'ın gözleri hâlâ küçük çocukların başları üzerinden amansızca Dan'i izliyordu. Uzun yıllar önce, o çocukların yaşındayken, babası bir keresinde Dan'e, İsa'nın gözlerinin üzerinde olduğunu söylemiş, onu istemeden korkutmuştu, nereye giderse, ne yaparsa, gözler onu izliyordu.</span></p>

  <p class="calibre1"><span class="calibre2">O akşam, Oxford'da Jane'in mutfağında Jane onlara akşam yemeği hazırlarken tezgâhta Jane'in yanına yaslanmış olan Dan, asla yazmayacağı romanı için hiç olmazsa son bir cümle bulmuş olduğunu uygun bir ironiyle Jane'e söylemişti.</span></p>

  <p class="calibre1"><span class="calibre2">Böylesi açıksözlü bir İrlandalılık Jane'i güldürmüştü; nihayetinde, belki de bu yüzden, yani Dan'in romanının hiçbir zaman okunama-yacak olduğunu bildiğinden, hep gelecekte var olacaktı Jane. Dan'in pek iyi gizlenemeyen hayaleti bu imkânsız sonu, kendi imkânsız ilki yapmıştı.</span></p>
</body>
</html>
