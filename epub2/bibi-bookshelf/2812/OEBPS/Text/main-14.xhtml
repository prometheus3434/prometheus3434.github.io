<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1">Dan pencerenin önüne gidip, Nil'in karanlık sessizliğine baktı, ebedi, kayıtsız, zamanın kendisi gibi. Dan kendini anlaşılmayacak şekilde, hiç de kendi kaderinin efendisi olmamış, Thorncombe'daki mutlu anlarından aşağı doğru bir tuzağa düşmüş hissediyordu. Tuhaf bir şekilde aklı gece manzarasından uzaklaşıp babasına kaydı, merak ediyordu, hayatında ilk defa, kendisinin, bilincinin ulaşabileceğinin ötesindeki derinliklerde ve bu yüzden belki de edilgen zamanla nitelendirerek babasının suretini ve o babanın Tanrı'sı ve ommm oğlundan pek de uzak olmayacak bir anlamı yansıtıp yansıtmadığını, neredeyse, yani, babaya yakışır gizli bir amacı ama Dan'in durumunda bu daha doğru bir şekilde babaya yakışır bir kusur olarak adlandırılabilirdi. Dan, ihtiyarın durgunluğa, değişmezliğe, çok eski bir ayine ve güvenlik geleneğine firarını düşünüyordu.</p>

  <p class="calibre1">Dan, dış görünüşte böylesi bir utangaçlığa karşı sayısız şekillerde isyan etmiş olsa bile, yine de yaşamının akan şimdilerinde bile her zaman hakimiyet için, güvenli bir yer için çabalıyordu. İşinin doğası, sonuncusu tam olarak gerçekleşmeden sık sık yeni bir senaryoya başlama deneyimi, aslında sona ermeden önce kadınlarla olan ilişkilerini kopardığını düşünmesi bakımından özel yaşamında da benzer şekilde gerçekleşiyordu. Bu durgunluk özlemine karşı bir savunma oluşturabilir gibi görünüyordu. Belki de onun ihtiyar -şans eseri veya düşünmeden çünkü bu bağlamda Hıristiyanlık, korkuya verilen cevaptan başka bir şey değildi oğlunun ne aradığını fark etmişti. Dan'in çözümü, bazı hayvanların yaptığı gibi hareket ederek güvende olmaktı, ebediyen transit halde olan Jenny'nin bavulu olmak, rüzgârın önüne kattığı bir horozibiği topağı. Dan'in babası kurulu düzene, sosyal ve metafiziksel olarak bağlanmayı seçmişti. Dan, Thorncombe'da biraz bunu denemişti ama aksine onun dini, bir yere bağlı olmamak olmuştu. Şu anda kapının öbür tarafında uyuyan kadının Dan'in kızına söylemiş olduğu şey. Nedense bu baba ile oğul arasında çok yüzeysel bir paradoksmuş gibi görünüyordu. Her iki durumda da doğanın aynı kusuru geçerliydi: İnkâr edilmeyecek bir gereksinim, belli olasılıkları yasaklamak.</p>

  <p class="calibre1">Dan soyunurken yine Jane'i düşünüyordu ama daha faydalı bir surette. Bu durumda ve durumun yarattığı ufak tefek mahcubiyetler konusunda kimse bir şey yapamazdı. Bu Jane'in parmağındaki alyans kadar sabitti. Senaryo çoktan yazılmıştı, geçmişleriyle, şu anlarıyla, Anthony'nin hayaletiyle, aile ilişkileriyle ve sorumluluklarıyla. Dan ise senaryoda mutabık kalınmış olan satırlara sadık kalmaya yürekten inanıyordu. Bütün bunların ötesinde, herhalde Jane'i eğlendirebileceği, Jane'in ona minnettar kalabileceği, ondan hoşlanabileceği ve hatta Dan'e karşı biraz hayranlık bile duyabileceği bilgisi gizleniyordu ama Jane, Dan'le tatmin olmazdı. Yine de Dan her zaman yapmış olduğu gibi, Jane'in standartlarını düşüremediği yerde başarısızlığa uğramıştı, buna içerleyemiyordu çünkü gittikçe kendisi bile bundan kuşku duyuyordu.</p>

  <p class="calibre1">Yatağa yatar yatmaz, bütün bunları daha fazla düşünmemek ve hemen uykuya dalmak için uzanıp ona verilen Lukacs kitabını aldı.</p>

  <p class="calibre1"><span class="calibre3">BARBARLAR</span></p>

  <p class="calibre1"></p>

  <p class="calibre1">Kahire'de havaalanında daha yorucu bir deneyimden ve bir llyushin'le rahatsız bir şekilde kalabalık bir uçak yolculuğundan sonra Luksor ilaç gibi geldi. Asıl şehir, bitap saçakları, nehre bakan iki üç sözde büyük ama görünüşte ıssız oteliyle onları etkilemedi ama sıcaklığı nefisti; masmavi muhteşem gökyüzü, çiçek açan mimozalar, akasyalar ve ponsetiyeler, yavaş yavaş giden yelkenli kayıklar, doğuda Theban mezarlığının kayalarından yansıyan pembemsi sarı renkte pırıldayan su, itibarını hemen haklı çıkaran şu manzaralardan ve iklimlerden biriydi. Küçük şehrin taşralılığı, yerilen ataleti, kendini bir Graham Green romanına katmaya çalışması bile başkentin stres ve gürültüsünden sonra insanın hoşuna gidiyordu.</p>

  <p class="calibre1">Gelecek hafta boyunca içinde konaklayacağımız modern, beyaz "yüzen Hilton" ki gemiyi saçak altına demirlemiş buldular, temiz ve süratli bir gemi gibi görünüyordu, gerçi gemide Dan'in daha önceki</p>

  <p class="calibre1">lurunda bindiği eski Nil vapurundaki güzellik yoktu. Kamaraları aynı taraftaydı ama aralarında üç kamara vardı. Dan yemek salonunda kendilerine bir masa bulabileceğini umuyordu ve öğlen yemeğine gittiklerinde bunu ayarlaması için başgarsona para sıkıştırmaya çalıştı amaolmadı. Garson, Amerikalı bir çiftin de olduğu bir masa ayarlayabilirdi sadece. İki büyük grup halinde Fransız ve Doğu Avrupalı turistler vardı, bir tek Amerikalılar gemide İngilizce konuşan diğer çiftti.</p>

  <p class="calibre1">Onların da yirmili yaşlarının sonlarında, oldukça çekingen bir çift olduğu ortaya çıktı. Dan'le Jane daha sonra yalnız kaldıklarında daha kötü bir şey yapmış olabilirdik diye kendilerini teselli ettiler. Dan, Jane'in, Fransızların olduğu masalardan birinde otursalar daha mutlu olabileceğini düşünüyordu ama elverişli küçük bir Anglosakson adasını bırakıp öğlen yemeğinde etraflarını kuşatan dil kargaşası içine girmeye isteksizdi. Ayrıca Amerikalı çift en az çekici olan ulusal özelliklerini -kendi kişisel bilgileriyle sizi bunaltmak, sonra da sizin kişisel bilgilerinizi sorma gereksinimini— bastıracak kadar uzun bir süre yurtdışında kalmışa benziyorlardı, dört aydır Kahire'deydiler. Öğle yemeği sırasındaki sohbet (masa uygun bir şekilde altı kişilik dikdörtgen bir masaydı, bu yüzden biraz ayrı kalabilecek kadar yer vardı) ihtiyatlı genel bir sohbet olması itibariyle hemen hemen İngilizce'ydi.</p>

  <p class="calibre1">Doğu Avrupalıların <span class="calibre3">lingua Jranca'sı<a id="footnote1"></a><sup class="calibre6"><a href="#bookmark0">1</a></sup></span> Almanca'ya benziyordu. İçlerinde birkaç Çek ve Polonyalının da olduğu kafiledekilerin çoğu Demokratik Almanya Cumhuriyeti'nden geliyordu. "Biraz benim rakiplerim oluyorlar sanırım" diye ekledi geminin memurlarından biriyle sohbet etmiş olan masalarındaki arkadaş. Çoğu, çeşitli sanayi ve teknik anlaşmalarla Mısır'da çalışıyordu, Amerikalı da öyle. Amerikalı bilgisayar uzmanıydı, şirketi onu bir yıllığına Kahire'nin hemen dışında Maliye Bakanlığı'nın yeni bir şubesinde programcıları eğitmesi için Mısır hükümeti için görevlendirmişti.</p>

  <p class="calibre1">Öğle yemeğinden sonra hepsi ilk gezilerine çıkarıldılar, küçük at arabasıyla Karnak tapınağına yaklaşık bir mil. Dan kişisel olarak turda ekstra gezilerin bazılarından vazgeçmeye karar vermişti ama bu ilk gün istekli görünmesi gerektiğini düşünüyordu, Jane'in kadim büyüklük kuruntusunun ilk tam cephe saldırısına nasıl tepki vereceğini görmek için meraklanıyordu zaten. Tapınağın dışında toplandıklarında tur rehberinin İngilizce konuşan dört kişiyi kenara çekmesi onu biraz rahatlatmıştı. Rehberi Fransızca konuşan yolcuların çoğunlukta olması şaşırtmıştı ve (Doğu Avrupalılar kendi rehberlerini getirmişlerdi) Fransızca konuşmak zorunda kalacaktı, Fransızca konuşsa onun söylediklerini anlayabilirler miydi? Jane anlayabilirdi, Amerikalı kız denerim dedi, Amerikalı kızın kocasıyla Dan rehber kitaplarını havaya kaldırdılar. İkisi de görünüşe göre, çalışkan turistler değillerdi ve ikisi de böyle tasnif edilmiş bir gezinin ortasında kendi başlarına dolaşmayı yeğlediler. Amerikalının, en azından gördüğü her şeyin fotoğrafını çekme sevdası gibi bir özelliği vardı. Bu, Dan'i, Jane'in sözü bitmez küçük Mısırlı rehberin söylediklerinin özünü veya bir sonraki yere hareket edeceklerini tercüme etmesiyle başıboş kalmasına neden oldu.</p>

  <p class="calibre1">Dan çok geçmeden, önceki ziyaretindekiyle aynı tepkileri hissediyordu. Orası, son zamanlardaki birkaç diktatörün daha tam da mimaride onayladığı aynı türden debdebeli ve şişirilmiş bir kabalıkla inşa edilmiş, nahoş, devasalığı aklına takmış bir yerdi. Bu mesafeden bile çok gülünçtü,- birbiri ardına gelen her firavunun hayatının çoğunu, selefinin taştan ciğerlerine öfkeyle bağırarak ve gelecek nesillerin duyması için borazan çalıp ilan ederek geçirme şekli... Sabri'nin aleyhinde konuşmuş olduğu azametin daha çağdaş olan yanılsamaları kadar alaya alınabilir. Geniş bina bileşkesinin bir tür teatralliği var ama Dan turun kendisinden çok tesadüflerin tadını çıkarıyordu: On dokuzuncu yüzyıl başlarında Fransız, İtalyan ve Britanyalı gezginler isimlerini devasa fal-lik sütunların üstüne kazımışlardı, üst kısımlarına çünkü onlar eskiden, kumlar akıp gitmeden önce, zeminde bulunuyorlardı; bir zamanlar kutsal saltanat kayıklarının getirilmiş olduğu içerideki göl de Dan'in hoşuna gitti. Orası hâlâ büyüleyiciydi. Orada Dan'in gözüne muhteşem bir kuş ilişti, zümrüt yeşili ve bakır rengi bir arıkuşu, yakından bakması için Jane'i oraya götürdü, rehberin sonu gelmez konferansını kaçıracağı için Jane'in endişelendiğini görünce içten içe bir rahatsızlık hissetti. Dan, Jane'i telaşlı bir şekilde vazifesine dönmek ister görmeye başlamıştı, Jane'in her yarım kabartma ve binanın önünde ciddiyetle ayakta durup dışarı doğru hareketi dinlemesi bakımından neredeyse Cermen gibiydi. Dan ona biraz haksızlık ettiğini fark etti.</p>

  <p class="calibre1">Nil'in kabaran sularının ayinsel akışının zarif bir şekilde kazınmış olduğu duvar oymasını görmeleri için bir odaya götürüldüler, diğerleri rehberin peşinden dışarı çıkınca Dan'le Jane ona daha iyi bakabilmek için geride kaldılar. İki tanrı, bir erkek ve bir kadın, yüzleri birbirlerine bakıyordu, kıvrımlı ve geçiş yerlerine dökülen suya doğru eğdikleri iki şişeyi bir kemer oluşturacak şekilde yukarı kaldırıyorlardı, ama o su değildi, kadim yaşam zincirlerinin anahtarlarıydı, küçük bir halka şeklinde tepesi olan haçların zincirlerinin.</p>

  <p class="calibre1">Dan mırıldandı-, "Üç yıldızlı, şu."</p>

  <p class="calibre1">"Evet, çok dokunaklı."</p>

  <p class="calibre1"><span class="calibre2">Orada öyle duruyorlardı, gölgeli odada yalnız başlarına, sessizce, İsis ve Osiris'e, ağabey kız kardeş, karı kocaya bakarak; oraya gelişlerinden beri Dan ilk defa çok yoğun bir şekilde Andrea'yı hatırlıyordu, hemen hemen yirmi yıl önce burada dikilmişlerdi, tam da o yerde, yılın aynı zamanı, böyle yalnız başlarına olsalar bile ve aynı sebepten, kendilerini dışarıdaki baskıcı ve fil gibi mimarinin içine gömülmüş olan bu temiz küçük şaheserin kendi başlarına tadını çıkarmak istemişlerdi. Üsluba rağmen bu sahnede derin bir insanlık, hayat dolu bir kaynaşma vardı. Jane arkasını dönünce Dan'in yüzünde, aslında görmesini istemediği bir ifade gördü ama Dan gülümseyerek gerçeği kabul etti.</span></p>

  <p class="calibre1"><span class="calibre2">"Andrea'yı düşünüyordum. Eskiden onunla burada böyle durmuştuk." Başını iki yana salladı. "Buna bayılmıştı."</span></p>

  <p class="calibre1"><span class="calibre2">Bir süre daha dikilip oymaya baktılar ve Jane kibarca, "Bayan Dalloway'deki o muhteşem paragrafı hep hatırlarım. Ölümden sonra tek akla uygun yaşamın insanların hatıralarını ne kadar yaşattıklarıyla ilgili."</span></p>

  <p class="calibre1"><span class="calibre2">"Bu, sevgili Kraliçe Hatsheput'u ve onun soyunu memnun eder miydi bilmem."</span></p>

  <p class="calibre1"><span class="calibre2">"Galiba bir bakıma insanlar onlara haset etmeliler. Masumiyetlerine."</span></p>

  <p class="calibre1"><span class="calibre2">"Acaba. Korkup kaçtıklarından şüpheleniyorum. Böyle yerlerdeki bütün kötü titreşimler bir yerlerden geliyordur"</span></p>

  <p class="calibre1"><span class="calibre2">"Bu biraz fazla." Dışarı çıkıp kafilelerine tekrar dahil olmak için diğer tarafa yöneldiler. "Çok ücra bir yerde olması hariç. Stonehenge gibi."</span></p>

  <p class="calibre1"><span class="calibre2">"Uzak mı, değil mi bilmem. Bizim Londra'yı ve San Franco'yu berbat ediş şeklimizi düşününce. Andrea buraya bir sergi taşımak istiyordu. Yıllar boyunca birleşik şehirler." Jane gülümsedi ve dışarıya, gün ışığına çıktılar.</span></p>

  <p class="calibre1"><span class="calibre2">Dan, Jane'e şöyle bir baktı. "Paranı geri mi istiyorsun?"</span></p>

  <p class="calibre1"><span class="calibre2">Jane gülüp başını iki yana salladı." Ama hayatta bu kadar geç olsa da bütün bunları gördüğüme memnunum, bir bakıma'"</span></p>

  <p class="calibre1"><span class="calibre2">"Roma'yı gördük. Sanırım iyi de yaptık. O zaman bile<sup class="calibre6">1</sup>"</span></p>

  <p class="calibre1"><span class="calibre2">"Ben de bunu düşünüyordum. Her şeyin ne kadar Roma'ya özgü olduğunu."</span></p>

  <p class="calibre1"><span class="calibre2">"Mısır Roma'sı olduğunu.”</span></p>

  <p class="calibre1"><span class="calibre2">"Tabii. Sanırım her büyük medeniyete kendi Etrüsklüleri gerekiyor."</span></p>

  <p class="calibre1"><span class="calibre2">Yirmi, otuz yolcunun rehberin etrafına toplandığı yere yaklaşıyorlardı.</span></p>

  <p class="calibre1"><span class="calibre2">"Ya da kendi Fransızları ..."</span></p>

  <p class="calibre1"><span class="calibre2">Jane alaycı bir şekilde onlara doğru bakıyordu.</span></p>

  <p class="calibre1"><span class="calibre2">"Her şeyi çok ciddiye alıyorlar. Eski usul aktör menajeri gibi olanı fark ettin mi?"</span></p>

  <p class="calibre1"><span class="calibre2">Dan o adamı fark etmişti, fazlasıyla yakışıklı ve şüphe götürmez bir şekilde eşcinsel genç bir adam onunla beraberdi. Ellili yaşlarının sonlarında bir bey, estetik şevk ve kibirli bir aristokrasi ya da en azından onun etrafındaki heteroseksüel dünya üzerinde hatırı sayılır bir üstünlük havasıyla sürekli dik tutulan bir baş.</span></p>

  <p class="calibre1"><span class="calibre2">"Onu sana ayırsaydım, Jane"</span></p>

  <p class="calibre1"><span class="calibre2">Jane dudaklarını kemiriyordu.</span></p>

  <p class="calibre1"><span class="calibre2">"Bu vesileyle ona Mavna'da Doğmuş Kraliçe adını veriyorum."</span></p>

  <p class="calibre1"><span class="calibre2">Dan, grup tekrar bir araya toplandığı için Jane'in kemirilmiş dudakları ve eski benliğinin bir anlık çok net bir imgesiyle baş başa kaldı. İşini son sürat yapan rehberlerin, sürünün gerisinde kalan tembel koyunlara doğru şu azarlayıcı sessiz bakışlarına karşılık olarak Jane önden gidiyor, Dan ise arkadan onun başına bakıyordu. Dan etrafındaki ölüleri düşünüyordu: kadimler ve onların kendi ölüleri. Anthony ve Andrea ama fazlasıyla şiirsel bir şekilde gelen ikindinin gün ışığında. Dan, hoşuna gittiği tarzda şu kadim krallar ve kraliçelerin belki de pek ücra bir yerde olmadıklarını düşündü. Hatırlamak ve hatırlanmak hiç aklından çıkmıyordu, ölüm ve kendisinin ölümü; fanilik imaları ama bunlar Dan'in aklına memnuniyetin verdiği neşeyle geliyordu, belki biri ölüyordu ama insan daha fazlasını biliyordu, daha fazla hissediyor ve görüyordu; Jane'in "hayatta bu kadar geç" derken kastettiği her şeyi.</span></p>

  <p class="calibre1"><span class="calibre2">Gemiye geri dönerken Hanedan'ın il. Duca'si kötü II. Ramses'in</span> <span class="calibre3">ad nauseum</span> <span class="calibre2">her köşeye ve her granit manzarada kendini kutladığı yere, diğer büyük Luksor tapınağına bakmak için yarım saatliğine durdular. Sonra onlara bir saatlik boş zaman verildi. Assad, Luksor'daki "tek dürüst antika tacirinin" adını vermişti, Abdullam Bey diye biri, Jane'le Dan onun dükkânını bulmak için dolaşa dolaşa şehre indiler. Her köşe başında antikacı dükkânı var gibi görünüyordu ve sokakta sürekli bir şeyler satın almaları için sıkboğaz ediliyorlardı. Bisikletli bir adam yanlarına gelip onlara gazeteye sarılmış bir nesne kakalamaya çalıştı, 1940'lardaki bir dolandırıcı gibi; mumyalanmış bir ayak, iğrenç bir şekilde, Bacon tablosundaki bir şey gibi, kıvrılmış siyah, sarı ve sarımsı kahverengi parşömen kâğıtta.</span></p>

  <p class="calibre1"><span class="calibre2">"Bugün değil, teşekkürler" dedi Dan kibarca.</span></p>

  <p class="calibre1"><span class="calibre2">Adam aç kurt sabırsızlığıyla ısrar etti.</span></p>

  <p class="calibre1"><span class="calibre2">"Gerçek, gerçek."</span></p>

  <p class="calibre1"><span class="calibre2">"Eminim."</span></p>

  <p class="calibre1"><span class="calibre2">"Bayan!"</span></p>

  <p class="calibre1"><span class="calibre2">Tüyler ürpertici şeyi Jane'e doğru itekledi, Jane ellerini yukarı kaldırıp başını iki yana salladı. Adam birkaç metre boyunca peşlerinden giderek ısrarını sürdürdü ama sonra arkasındaki Fransız bir çiftin yolunu kesmek için onlara yöneldi. Bir süre sonra öfkeli bir Galya'lı bağırışı duyuldu.</span></p>

  <p class="calibre1"><span class="calibre2">"Ne dedi?"</span></p>

  <p class="calibre1"><span class="calibre3">"Oh toi, tu m’emmerdes.</span> <span class="calibre2">Siz baş belasısınız."</span></p>

  <p class="calibre1"><span class="calibre2">"Sanırım Kurbağalar yerlilerle baş etme konusunda bizden daha iyiler."</span></p>

  <p class="calibre1"><span class="calibre2">"Bu yüzden Fransız olmak bir ruh durumudur. Bir tanesini Karnak'ta dinledim. Şaşırmış bir ses tonuyla arkadaşına, II y</span> <span class="calibre3">des abeilles,</span> <span class="calibre2">dedi. Arılar var. Sonra, ben sinekleri de gördüm, dedi. Tek gerçek dil içerisinde onların geldiği haber verilene kadar haşereler bile gerçekten var olamazlar."</span></p>

  <p class="calibre1"><span class="calibre2">"Keşke ben de Fransızca bilseydim."</span></p>

  <p class="calibre1"><span class="calibre2">"Çok fazla şey kaçırdığını sanmıyorum. Yaşı kemale ermiş bir grup De Gaulcü</span> <span class="calibre3">nouveaux riches'e</span> <span class="calibre2">benziyor."</span></p>

  <p class="calibre1"><span class="calibre2">"Gerçekten mi?"</span></p>

  <p class="calibre1"><span class="calibre2">"Aslında keşke Almanca konuşabilseydik. Görünüşe bakılırsa onların rehberi profesyonel bir Mısırbilimci."</span></p>

  <p class="calibre1"><span class="calibre2">"Biliyorum. Bilgili bir adama benziyor."</span></p>

  <p class="calibre1"><span class="calibre2">Aradıkları dükkana geldiler ve iti an çomağı hazırla diye boşuna dememişler, Almanca konuşan grubun önce davrandığını gördüler. O kafile Jane'le Dan iki yeri gezerken önlerine geçmişti ve cam çerçeveli duvarları olan dar odaya girdiklerinde "bilgili adamın" arkada gaga burunlu ve daha yaşlı dükkan sahibiyle konuştuğunu gördüler. İki küçük kahve fincanı vardı. Onları görür görmez tüccar karşılamaya çıktı. Yarım yamalak İngilizce konuşuyordu. Antika satın almak isterler miydi? Dan sadece biraz bakmak istediklerini söyledi, sonra bu dükkâna Assad'ın tavsiyesi üzerine geldiklerinden bahsetti. İhtiyar adam saygılı bir şekilde başını önüne eğdi ama Dan, Asssad'ın isminin ya da Dan'in o ismi telaffuz edişinin adama herhangi bir şey ifade etmediğinden şüpheleniyordu. Bokböceği, kolye, küçük heykelcik isterler miydi? Adam biraz fazla hevesliydi.</span></p>

  <p class="calibre1"><span class="calibre2">"Sadece bir bakalım." Dan dükkânın arka tarafına doğru e! işareti yaptı. "Siz lütfen..."</span></p>

  <p class="calibre1"><span class="calibre2">Oradaki adam bir elini havaya kaldırarak kibar bir şekilde teklifi geri çevirdi.</span></p>

  <p class="calibre1"><span class="calibre2">"Ben arkadaşıyım. Müşteri değilim<sup class="calibre6">1</sup>'</span></p>

  <p class="calibre1"><span class="calibre2">Gülümsediler, şaşırdılar, adamın İngiliz şivesi çok iyiydi. Kül rengi, Van Dyck ya da belki Ulbricht, tek perçemli, çok kısa tıraş edilmiş neredeyse beyazlaşmış sakalları olan zayıf ihtiyar bir adamdı. Biraz ihtiyatlı ama tetikte, itibarlı bir yüzü vardı. Yanında bir baston duruyordu. Dan adamın Karnak'ta, bastonu işaret çubuğu olarak kullandığını görmüştü. Abdullam Bey, bokböcekleri ve kolyelerin olduğu tepsileri çıkarmaya başladı, Dan'le Jane ihtiyar tüccarın bütün bu ilgisi ve tetikte olan gözlerinden biraz çekinerek tezgahın yanında dikiliyorlardı. Jane pek çok ufak deniz yeşili diskle aralarına serpiştirilmiş, sarımsı kahverengi akik taşlardan yapılmış bir kolyeyi beğendi ve taşları nereden getirdiklerini sordu. Mezarlardan getiriyorlarmış. Evet ama Jane hangi arkeolojik bölgeden getiriliyorlar demek istemişti. Bu satıcıyı şaşırtmıştı ve adam dönüp arkadaki konuğuna Arapça bir şeyler söyledi, konuk olan adam yine konuştu.</span></p>

  <p class="calibre1"><span class="calibre2">"Kolyeler farklı yerlerden geliyor, madam. Onları burada Abdullam Bey diziyor. Taşlar eskidir ama hiçbir arkeolojik değeri yok."</span></p>

  <p class="calibre1"><span class="calibre2">Jane, "Anlıyorum. Teşekkürler" dedi.</span></p>

  <p class="calibre1"><span class="calibre2">Abdullam Bey bir anahtar çıkarıp tezgahın altındaki sığ bir çekmecenin kilidini açtı. Çekmece daha sahih kolyelerle doluydu ama fiyatları çok daha pahalıydı ve dükkanın arkasındaki kahin artık susmuştu. Dan'le Jane'in, kolyelerin bu fiyata ucuz mu, yoksa fahiş mi olduğu konusunda hiçbir fikri yoktu. Tekrar fiyatları üç ila beş sterline değişen sahte kolyelere yöneldiler. Jane kendi kızları için iki tane seçti, sonra da Dan'in Caro için bir kolye seçmesine yardımcı oldu. Dan, iki akik taşının şüphe çekecek kadar yeni kesilmiş kenarları olduğunu fark etti ve belli belirsiz bir duyguyla en azından Arap bir tüccarla sıkı pazarlık edilerek sonuca bağlamak gerektiğinde bu şüphesini dile getirdi. Yine odanın arkasındaki yetkiliye danışılmıştı. Adam bir elini kaldırdı.</span></p>

  <p class="calibre1"><span class="calibre2">"Bakabilir miyim?"</span></p>

  <p class="calibre1"><span class="calibre2">Dan elinde gerdanlıkla ona doğru yürüdü ve ihtiyar adam küçük bir cep gözlüğü çıkarıp akik taşlarını gelişigüzel inceledi.</span></p>

  <p class="calibre1"><span class="calibre2">"Sanırım iyi." Eliyle işaret etti. "Bu ovalanmış olanlar topraktan yeni çıkmadıklarını gösteriyor. Köylü kadınlar tarafından kullanılmışlar."</span></p>

  <p class="calibre1"><span class="calibre2">"Anlıyorum."</span></p>

  <p class="calibre1"><span class="calibre2">Jane adamın yanına geldi, adamdan ziyade Dan'le konuştu ama adam cevap verdi.</span></p>

  <p class="calibre1"><span class="calibre2">"Sanırım kullanılmış olmaları kolyeyi daha cazip hale getiriyor. Bunca zaman kullana kullana yıpranmış."</span></p>

  <p class="calibre1"><span class="calibre2">"Sizinle kesinlikle aynı fikirdeyim madam. Kesinlikle daha insancıl." İhtiyar adam kolyeyi Jane'e geri uzattı.</span></p>

  <p class="calibre1"><span class="calibre2">"Maalesef bu konuda biz çok cahiliz"</span></p>

  <p class="calibre1"><span class="calibre2">"Aa. O halde size bir şey göstereyim." Adam üzerinde kahve fincanlarının olduğu küçük pirinç sehpaya yönelip tuhaf bir taşın içinde bulunan iki buçuk santim uzunluğunda bir bokböceği aldı, çeşitli renklerde yağları olan sığır eti gibiydi. "Bu da köylü bir kadın tarafından takı olarak kullanılmış. Ne kadar aşındığını görüyorsunuz." Adam kolyeyi Jane'e uzattı. Jane'de kolyeyi parmaklarının üzerinde döndürerek bakması için Dan'e uzattı. "Kolye olarak kullanmak için bir delik açılmış Nesiller boyu kullanılmaktan, kolye huni şeklinde bir delik haline gelmiş."</span></p>

  <p class="calibre1"><span class="calibre2">"Aa, evet, görebiliyorum. Olağanüstü <sup class="calibre6">11</sup></span></p>

  <p class="calibre1"><span class="calibre2">"Bu, benim hakkında diğer on hanedandan daha az şey bildiğim Onbirinci Hanedan'ın bokböceklerinin çok nadir bir türüdür." Adam dükkana göz gezdirerek satıcıya baktı. "Abdullam Bey'e az önce bunun sahici olduğunu söyledim <sup class="calibre6">11</sup> Adam ellerini iki yana açtı. "Elimden binlerce bokböceği geçti madam. 'Kolay kolay aldanmam "</span></p>

  <p class="calibre1"><span class="calibre2">"Ama?. "</span></p>

  <p class="calibre1"><span class="calibre2">"Abdullam Bey bunun buraya yakın bir köydeki ihtiyar bir adam tarafından geçen sene imal edildiğini söyledi. Yapılırken izlemiş."</span></p>

  <p class="calibre1"><span class="calibre2">"Aman Tanrım."</span></p>

  <p class="calibre1"><span class="calibre2">İhtiyar adam başını kaldırıp bilgece bir gülümsemeyle onlara gülümsedi. "İyi bir kural, nesne ne kadar mütevazı olursa gerçek olma ihtimali o kadar yüksektir <sup class="calibre6">11</sup> Adam bokböceğini geri alıp sevgiyle kahve fincanlarının yanına koydu.</span></p>

  <p class="calibre1"><span class="calibre2">Jane, "Bize göstermeniz büyük incelik" diye mırıldandı.</span></p>

  <p class="calibre1"><span class="calibre2">Adam ellerini iki yana açtı: "Memnuniyetle."</span></p>

  <p class="calibre1"><span class="calibre3">"Caveat emptor?</span> <span class="calibre2">Tamam? Arkadaşımıza güvenebilirsiniz. Fiyatları makuldür."</span></p>

  <p class="calibre1"><span class="calibre2">Tekrar adama teşekkür ettiler; alışverişlerini yaptılar, anlaştılar ve sakallı ihtiyar adama gülümsediler, adam da ciddiyetle baş eğerek selam verdi. Abdullam Bey onları kapıya kadar uğurladı. Gemiye dönmek üzere daha birkaç adım gitmemişlerdi ki Jane birden durdu.</span></p>

  <p class="calibre1"><span class="calibre2">"Burada biraz bekler misin Dan?" Hızla "Lütfen. Soru sorma" dedi.</span></p>

  <p class="calibre1"><span class="calibre2">Dan, Jane'in yürüyerek dükkana geri dönüp içeri girişini seyretti. Jane üç dakika sonra bir portakal gibi beyaz kağıda sarılmış, küçük yuvarlak bir paketle çıkageldi ve paketi doğruca Dan'e uzattı.</span></p>

  <p class="calibre1"><span class="calibre2">"Ah Jane... Tanrım <sup class="calibre6">11</sup></span></p>

  <p class="calibre1"><span class="calibre2">"Karşı koyamadım. Arkadaki kutulardan birindeydi. Sen görmedin <sup class="calibre6">11</sup></span></p>

  <p class="calibre1"><span class="calibre2">"Baksana.”</span></p>

  <p class="calibre1"><span class="calibre2">Dan ince kâğıdı birleştiren selofanı koparıp hediyeyi açtı. Üzerinde hafif geniş yüzlü, gözleri ve ağzı uzun bir çizgi şeklinde olan bir başın olduğu kırık bir çukur çömlek parçasıydı.</span></p>

  <p class="calibre1"><span class="calibre2">Jane, "Bu sana kimi hatırlatıyor?" dedi.</span></p>

  <p class="calibre1"><span class="calibre2">Dan bir süre bakıp birden başını kaldırarak sırıttı. "Assad'ı." Yine çömlek parçasına baktı. "Ne harika. Bu Assad'ın tüküren tasviri."</span></p>

  <p class="calibre1"><span class="calibre2">"Bubir Kıpti su testisi ağzı. Alman arkadaşımız bunların sahtelerinin yapılacak kadar yaygın olduğuna beni temin etti."</span></p>

  <p class="calibre1"><span class="calibre2">"Hangi tarihten kalma?"</span></p>

  <p class="calibre1"><span class="calibre2">"Yaklaşık M S. 300 olduğunu düşünüyor. Bir yüzyıl eksik ya da fazla."</span></p>

  <p class="calibre1"><span class="calibre2">Dan başını kaldırıp Jane'e baktı, sonra Jane'in kolunu tutup öne doğru eğildi ve onu yanağından öptü; bu Jane'i utandırdı. Jane, Dan bu hediyeyi çok abartıyormuşçasına gülümseyip önüne baktı.</span></p>

  <p class="calibre1"><span class="calibre2">"Para ödemedin madem .. "</span></p>

  <p class="calibre1"><span class="calibre2">"Kesinlikle hayır."</span></p>

  <p class="calibre1"><span class="calibre2">"Nefis."</span></p>

  <p class="calibre1"><span class="calibre2">"Önemsiz bir şey."</span></p>

  <p class="calibre1"><span class="calibre2">"Yo. Gerçekten bayıldım<sup class="calibre6">11</sup></span></p>

  <p class="calibre1"><span class="calibre2">Dan hediyeyi yine kolu boyunca yukarı kaldırdı; benzerlik gerçekten olağanüstüydü ve bir ırka dayanması, ırkın, genlerin dayanıklılığı muhteşemdi.</span></p>

  <p class="calibre1"><span class="calibre2">Dükkânla, ihtiyar bilginin inceliğiyle ilgili konuşarak yine gemiye dönmek üzere yola koyuldular. Dan evvelsi gece takside onu mahcup eden olayı hatırladı: Jane'in verdiği dersi, Kahire'den ayrılmadan önce meydana gelen, minnettarlık göstergesi olan andaçların gerçek anlamıyla ilgili; Jane'in bu testi ağzını almakta biraz gecikmesi de Dan'in aklına geliyordu ki nedense Dan buna neredeyse hediyenin kendisi kadar memnun olmuştu. Ani bir isteğin tedbire, çekingenliğe, tutumluluğa karşı, her ne idiyse, kazanılan zaferi. Dan Kahire'de çok fazla şey ummuştu,- Jane'in doğal benliğini bütünüyle mantıksız ve ani bir şekilde ona bağışlamasını ya da en azından eski dostluklarını tekrar kazanmayı bekliyordu.</span></p>

  <p class="calibre1"><span class="calibre2">Dan çok yavaş bir şekilde bir şeyin farkına varıyordu: Jane'in kasıtlı olarak ondan bir gerçekmiş gibi gizlediği eski benliğini aradığını veya araştırdığını. Bu tabii ki o zamandan beri olmuş olan çok daha büyük gerçekliği bertaraf etmek değildi yalnızca, Dan'in kendindeki gecikmeye ihanet ediyordu, ebediyen yitirilmiş, yok olmuş annesinin Freud benzeri bir araştırmasına. Buna da babasıyla olduğu gibi, kolayca kabul edebileceğinden çok daha derin bir şekilde koşullanmıştı. İçinde bir şey hep bunu aramalıydı, çok daha genç kadınlarda bile; bütün süreç tersyüz edebilir ve Dan'in hâlâ Jane'in içindeki Jenny'yi aradığı söylenebilirdi. Dan'in kadınlarla olan tüm yakın ilişkileri, tamamıyla aseksüel olanlar bile (Phoebe'yle olduğu gibi, çok küçük, komik ama algılanabilir bir ana oğul vazifesi gördüğünü uzun süre önce fark etmişti) model olacak çeşitlemelerdi ama Dan'in onlardan bilinçsizce talep ettiği şeyleri karşılayamadıkları için kesinlikle yıkıldılar. Bu temelde absürddü, tekrarlayan bir içtepi ve Dan'in Jane'e karşı duyduğu hüsranları ve belli belirsiz gücenmeleri büyük ölçüde bundan kaynaklanıyordu. Zihninde buna bir çözüm buldu: Bu kadına olduğu gibi davranmaya başlamalıyım.</span></p>

  <p class="calibre1"><span class="calibre2">Çok yakın zaman önce inşa edilmiş, turistik eşya satmak için amaçlanmış ve cicili bicili şeylerle dolu saçakları takip ederek Nil kıyısına uzanan sıra kemerli dükkânlara geldiler. Vitrin vitrin gezerek, fiyatlara bakarak vakit geçirdiler. Jane gezilerde eşyaları taşımak için bir sepet istiyordu, böylece bir pazara girip sepet aradılar ve on dakika sonra ucuz yollu bir çantayla pazardan çıktılar. Sırakemerlerin altına çıktıklarında, Jane incelemek için çantayı yukarı kaldırdı. Hemen arkalarından bir ses geldi:</span></p>

  <p class="calibre1"><span class="calibre2">"O eski değil."</span></p>

  <p class="calibre1"><span class="calibre2">Konuşan kişi gemiye dönmekte olan sakallı ihtiyar Alman'dı. Adam gayet resmi şekilde mat gri bir takım elbise ve gömlek giymiş, kravat takmıştı, başında aslında melon şapka olmak istermiş gibi kıyıları yukarı kıvrılmış, siyah bir şeridi olan panama şapkası vardı. Adam bu iklimde tecrübeli olduğu havası yayıyordu, üstelik "gündelik" giysilerini giymeden önce. Belki de baston yüzündendi ya da düğme deliğine taktığı beyaz karanfil yüzünden; eski bir kozmopolit üslup. Dan'le Jane adamın küçük şakasına gülümsediler. Dan onlara yardım etmiş olduğu için adama tekrar teşekkür etti, hem de böyle mükemmel bir İngilizce'yle; o halde onunla beraber yürüyebilirler miydi?</span></p>

  <p class="calibre1"><span class="calibre2">Jane iki adamın arasında, ağır ağır yürüdüler. Jane, satılık çok fazla antikanın var olduğunu görmenin onu şaşırttığını söyledi.</span></p>

  <p class="calibre1"><span class="calibre2">"Bu çok zor bir sorun. En azından burada açık açık yapılıyor. Siz, Türklerin yapmaya çalıştığı şeyi yapıyorsunuz ..." Adam omuz silkti.</span></p>

  <p class="calibre1"><span class="calibre2">Dan ileride bu bokböceği kolyesine ne olacağını sordu. İhtiyar adamın mavi gri gözlerinde belli belirsiz soğuk bir pırıltı belirdi. "Günün birinde bir Amerikan müzesini mutlu edeceğine şüphe yok. Elden ele geçecek. O sırada kökeniyle ilgili gerçek hikâye —nasıl desem- kaybolup gitmiş olacak."</span></p>

  <p class="calibre1"><span class="calibre2">"Galiba öyle, sizin gibi bir uzmanı bile aldatabiliyorsa..."</span></p>

  <p class="calibre1"><span class="calibre2">Adam bir elini yukarı kaldırdı. "Beni bakmam için aldattı. Ama benim, ee, epey tecrübem var. Asla ama asla gözlerinize inanmamayı öğreniyorsunuz. Hatta bir nesneyi kendiniz kazıp çıkarsanız bile. Bu yüzden çoğu kazı heyeti, işçilerinin ücretlerini iyi buluntularla ödüyorlar. Yani. İyi buluntular bazen yerleştiriliyor." Adam elindeki bastonla Theban tepelerini işaret etti. "Orada bir köy var. Kurna. Onlar her türlü sahte şeyi yapmakta ustalar ve hatta onları, bulacağınızı umduğunuzu bildikleri yerlere gerçeklerini gömüyorlar. Bu affedilemez, onların bakış açısından. Kazı çalışması iş demektir, o halde neden olmasın?" Adam Dan'le Jane'e gülümsedi. "Mısırbilim masum bir eğlence değildir "</span></p>

  <p class="calibre1"><span class="calibre2">"Abdullam Bey'e güveniyor musunuz?"</span></p>

  <p class="calibre1"><span class="calibre2">"Güvenmek heybetli bir sözcük</span> <span class="calibre3">madam.</span> <span class="calibre2">Onun bilgisine güveniyorum. Çok şey biliyor. Çok istisnai durumlarda sahte olanı ayırt edemez. Bütün numaraları, nasıl derler, alarnetifarikaları bilir." Adam başının yan tarafına hafifçe vurdu. "Arapça'da dedikleri gibi adamın her yerde kulağı var"</span></p>

  <p class="calibre1"><span class="calibre2">"Uzun zamandır mı bu işi yapıyor?"</span></p>

  <p class="calibre1"><span class="calibre2">"Düşünebileceğinizden de uzun. 1922'de Tutankamon'un mezarını açarlarken oradaydı. Howard Carter'ırı işçilerinden biriydi."</span></p>

  <p class="calibre1"><span class="calibre2">"Aman Tanrım."</span></p>

  <p class="calibre1"><span class="calibre2">"Çok ilginç bir adam." Sonra, bütün bunlar onlara sıkıcı gelebilirmişçesine adam Jane'e, İngiltere'de nerede oturduğunu sordu.</span></p>

  <p class="calibre1"><span class="calibre2">"Oxford'da oturuyorum."</span></p>

  <p class="calibre1"><span class="calibre2">Bu, ihtiyar adamı o denli memnun etti ki Jane'in cümlesinde en önemli sözcük olarak söylediği sözcüğü duymadı.</span></p>

  <p class="calibre1"><span class="calibre2">"Ya? Tamam. Ashmolean Müzesi'nde çalışmıştım. Aslında Oxford'u çok severim. Dünyadaki en büyüleyici şehirlerden biri." Adam, Dan'e doğru baktı. "Peki, siz bayım, belki de siz öğretim .. <sup class="calibre6">11</sup></span></p>

  <p class="calibre1"><span class="calibre2">Bu soru, Dan'i durumu açıklamaya mecbur etti; Jane'in çok kısa süre önce eşini kaybettiğini ve merhum kocasının aslında Oxford'da öğretim üyesi olduğunu anlattı. İhtiyar adam taziyelerini sundu. Felsefe asil bir dersti, gençken kendisi de felsefe okumayı düşünmüştü. Ama bu "asil" sözcüğü ikisinin de adamın çok eski moda bir felsefe nosyonu olduğundan şüphelenmesine yol açtı, kurum tarafından verilen bu akademik statü görünüşe göre ihtiyatlı iltifat etmek, daha samimi olana dek onun kendini böyle hissetmesine izin veriyordu. Saçakların altından aşağı doğru gezine gezine inerlerken adam biraz daha kendinden bahsetti.</span></p>

  <p class="calibre1"><span class="calibre2">Adam aslında kazı arkeoloğu değildi, onun alanı Kadim Mısır iktisadı idi. Beş yıl önce bir kalp krizi geçirmiş ve Leipzig'de faal olarak profesörlüğü bırakmıştı, bi;' tür emekli profesör statüsünde artık Kahire'de yaşıyordu, uzmanlığıyla ilgili papirüs belgeleriyle meşguliyetine devam ediyordu. Bu iş, geçmişte onun pek çok kez İngiltere'ye gitmesine de sebep olmuştu.</span></p>

  <p class="calibre1"><span class="calibre2">Adam şu anda yaptığı iş için savunma yapmanın gerekli olduğunu düşünmüyora benziyordu, Jane'le Dan daha sonra bu sebepten adamdan hoşlandıklarına karar verdiler. Bu işin ona fazladan para kazandırdığı tahmininde bulundular. Belki de sosyalist bir devletin vatandaşı emekli profesörlerin atamalarında durum böyleydi. Adam yetmiş iki yaşındaydı, adı Otto Kirnberger'di. İki yıl sonra Dan onun adını</span> <span class="calibre3">The</span> <span class="calibre2">Times<sup class="calibre6">1</sup> ın ölüm ilanları sütununda yine görecekti, bu kibar ve dost canlısı ihtiyar adamın aslında firavunlarla ilgili haraç ve vergilendirme sistemleri üzerine dünya çapında bir bilirkişi ve "derin bilgisine kimsenin erişemediği" bir papirüs bilimci olduğunu öğrenecekti.</span></p>

  <p class="calibre1"><span class="calibre2">Jane, gemiye geldiklerinde keşke Almanca konuşabilseydik de onun grubunda tura devam edebilseydik dedi ama adam kastedilen iltifatı başka bir yana saptırdı.</span></p>

  <p class="calibre1"><span class="calibre2">"Sanırım pazarlıkta en iyisi sizinki, madam. Ben daha çok bilgiçlik taslarım."</span></p>

  <p class="calibre1"><span class="calibre2">Orada ayrıldılar, Dan'le Jane kamaralarına indiler.</span></p>

  <p class="calibre1"><span class="calibre2">"Ne kadar medeni, tonton bir adam."</span></p>

  <p class="calibre1"><span class="calibre2">"Evet."</span></p>

  <p class="calibre1"><span class="calibre2">"Ücretler konusunda ne düşünüyor, merak ediyorum."</span></p>

  <p class="calibre1"><span class="calibre2">"Biraz daha medeni insanlar olduklarını umuyorum Dan."</span></p>

  <p class="calibre1"><span class="calibre2">Aslında ne sorduğunu Jane'in anladığını sesinin tonundaki yavanlıktan fark eden Dan gülümsedi: Jane'in bu konuda düşündüğü şeyi kastettiğini. Dan, yaptığı yeni çözümlemeye sadık kalarak, kendisinin bu sefer küçümsenmediğini ama haklı olarak ve uygun bir şekilde aklının çelindiğine karar verdi.</span></p>

  <p class="calibre1"><span class="calibre2">Akşam yemeğinden önce Jane'i kamarasında bekledi, bar çok kalabalık olacağa benziyordu ve bir yudum viskinin fiyatı da tüyler ürperticiydi. Kamaralarda iki kişinin oturabileceği kadar yer vardı. Onların kamaralarında manzara seyredebilmek için geniş pencereler vardı ve geminin sancak tarafındaydılar, kamaraları Nil üzerinden batan güneşe doğru bakıyordu. Dan, Kıpti başı yine inceledi. Aslında öyle nesneleri biriktirmiyor olsa da buna gerçekten memnun olmuştu. Baş, pencerenin önünde katlanan masanın üzerinde duruyordu, güneşin son ışıklarıyla, bir bakıma hem biraz kendini beğenmiş hem de biraz kaygılı duruyordu, kısık gözlerinin üzerindeki çiziklerden dolayı daha ziyade kaygılı.</span></p>

  <p class="calibre1"><span class="calibre2">Jane, Dan'in kamarasının kapısını tıklattı, Dan içeri gelmesini söyledi, sonra da Jane pencerenin önüne yerleşirken Dan telefon edip buz istedi. Buz gelip de içkilerini ellerine alınca Dan ranzanın ucuna oturdu. Günbatımını izliyorlardı, pembeler, sarılar ve turunculardan muhteşem bir gökyüzü. Güneş tropikal bir süratle değişip battı ama nefis bir parlaklık bıraktı, daha zarif bir şekilde suyun yanardönerli yüzeyine yansıyordu. Bir çift yelkenli kayık akıntı aşağı seyrediyordu, zarif siyah gölgeler halinde, büyük üçgen yelkenleri, kavisli yelken direklerinden sarkıyordu ve altüst olan ışık, kayıkların yayılan dümen suyunda daha da güzel görünüyordu. Uzak kıyıdaki palmiye korusu aynı şekilde berrak gökyüzüne koyu sakin bir siyahlık olarak dikiliyordu. Yarasalar zikzaklar çizerek geçmeye başladılar, rastgele bir tanesi pencereye o kadar yakından yuvarlanıp gitti ki yarasanın bedeninin ayrıntılarını bile gördüler. Dışarıda olduğu kadar kamarada da büyük bir sakinlik, sessizlik, huzur vardı. Işığın bu emsalsiz şekilde yok oluşu gerçekleşirken neredeyse hiç konuşmadılar.</span></p>

  <p class="calibre1"><span class="calibre2">Jane, uzun bir etek ve krem rengi bir gömlek giymiş ve satın aldığı kolyelerden birini, "belki üzerinde kadim bir lanet vardır diye" takmıştı. Dan, Jane'in odada bulunan tek sandalyede oturduğu yerin karşısına valizlerinden birini koymuştu, bu sayede Jane "ağrıyan" bacağını valizin üzerine uzatıp dinlendirebilirdi. Bacağı biraz ağrımıştı, yürümekten değil de ayakta durmaktan. Bale ayakkabısı gibi, genç kızlara yakışır türden siyah bir ayakkabı yukarı kalkmıştı, Jane bir eliyle dirseğini, diğer eliyle de kadehini tutarak oturuyor, günbatımını izliyor, ara sıra içkisinden bir yudum alıyordu, ta ki yüzünün yandan görünüşü de bir siluete dönüşene kadar.</span></p>

  <p class="calibre1"><span class="calibre2">Sessizlikleri uzun sürmedi. Geminin motorlarının gürlediğini duydular, sonra da sessizce çalıştığını, bir dakika sonra gemi hareket etti. Akıntı aşağı gemi seyahati başladı, Aswan'dan uzaklaşıp Kahire'ye geri dönmek üzere, böylece Abydos'u ziyaret edebilecek, Luksor'a geri dönüp Krallar Vadisi'nde bir gün geçireceklerdi. Jane gidip paltosunu aldı, geminin kalkışını görmek için diğer yolcularla beraber yukarı güverteye çıktılar. Luksor ve Karnak tapınaklarının koyu gölgeleri akıp geçiyordu. Yolculuk başlamıştı.</span></p>

  <p class="calibre1"><span class="calibre2">Dan öğle yemeğinin ihtiyatlı resmiyetinin bütün seyahat boyunca sürmeyeceğini biliyordu ve akşam yemeklerine pek gitmeyeceklerine emindi. Bilgisayarcı adam kendisinin Mitchell Hooper ve bunun da karısı Marda olduğunu ilan edince, Dan de buna sıra kendisine gelince "bu" da Jane Mallory diye karşılık vermişti. Kendi adının onlar için bir şey ifade etmeyeceğini umuyordu ama talih ona ani bir hüsran yaşattı. Kız, Dan'e hızla şöyle bir baktı.</span></p>

  <p class="calibre1"><span class="calibre2">"Film senaryosu mu yazıyorsunuz?"</span></p>

  <p class="calibre1"><span class="calibre2">"Maalesef."</span></p>

  <p class="calibre1"><span class="calibre2">"Burada olduğunuzu okumuştum. Dün sabah Kahire gazetesinin İngilizce basımında bir bölüm ayırmışlardı. Kitchener, değil mi?"</span></p>

  <p class="calibre1"><span class="calibre2">"Bakalım. Henüz çok başlarındayız."</span></p>

  <p class="calibre1"><span class="calibre2">Kocası kıza dikkatle baktı, sonra İngiliz çifte sırıttı. "Bu onun seyahati olacak. Hey be<sup class="calibre6">11</sup> "Mitch."</span></p>

  <p class="calibre1"><span class="calibre2">Adam kızın azarlayan ses tonuna aldırmadı, sırıtmaya devam etti. "Marda film ve kitap meraklısıdır. Ben bilimadamıyım sadece."</span></p>

  <p class="calibre1"><span class="calibre2">"Biz tatildeyiz. Hepsi bu. Sizin gibi."</span></p>

  <p class="calibre1"><span class="calibre2">"Tabii. Harika."</span></p>

  <p class="calibre1"><span class="calibre2">Dan'in sesi biraz daha fazla soru sorulmasını engelleyecek kadar endişeli çıkmıştı, Jane de ince bir şaşırtmacayla söze karıştı. Kıza baktı.</span></p>

  <p class="calibre1"><span class="calibre2">"Rehberin söylediklerini anlamayı başarabildiniz mi?"</span></p>

  <p class="calibre1"><span class="calibre2">"Sayılır. Şöyle böyle.”</span></p>

  <p class="calibre1"><span class="calibre2">"Yardımım olabilirse "</span></p>

  <p class="calibre1"><span class="calibre2">"Teşekkürler."</span></p>

  <p class="calibre1"><span class="calibre2">"Hoşunuza gitti mi?"</span></p>

  <p class="calibre1"><span class="calibre2">Kız gözlerini fal taşı gibi açarak "İnanılmaz" dedi. Sonra, "Sizce de öyle değil mi?" diye sordu.</span></p>

  <p class="calibre1"><span class="calibre2">"Çok etkilendim." Jane gülümsedi. "Ağırlığı altında ezildim hatta."</span></p>

  <p class="calibre1"><span class="calibre2">"Ah biliyorum, siz gelmeden önce ben de Mitch'e söylüyordum. İnsanın hazmedemeyeceği kadar fazla."</span></p>

  <p class="calibre1"><span class="calibre2">"Evet, gerçekten öyle."</span></p>

  <p class="calibre1"><span class="calibre2">Garson ilk tabaklarla gelince sohbeti kestiler. Saniyenin çok küçük bir dilimi süresince Jane'in gözleri Dan'in gözleriyle buluştu ama bundan yanlış bir anlam çıkmasın. Hain Albion yine yapacağını yapmış ve ikiyüzlülük anahtarı yerine takılmıştı. Onlar servis aralarında konuşuyorlardı ya da Jane'le Dan dinliyordu. Amerikalı çift Chicago yakınlarındaki Joliet'ten gelmişlerdi ama "Mitch" birkaç yıl California'da çalışmıştı. Kahire'yi, Mısır'ı, Mısırlıları seviyorlardı. Mısırlıların usullerini öğrenmeniz gerekiyordu yalnız. Adamın dediği gibi, geldiğinizde sabrınız yoksa sabretmeyi öğreniyordunuz ama buraya sabırlı geldiyseniz sabrınız taşıyordu.</span> <span class="calibre3">Mallesh,</span> <span class="calibre2">bu sözcüğün ne anlama geldiğini biliyorlar mıydı? Görünüşe bakılırsa "şimdiden belli değil, ya olur ya olmaz", kısmet anlamına geliyordu. Bununla yaşamayı öğrenmek zorundaydı-nız. Bu "onların toplumunun nasıl inşa edildiğiyle" ilgiliydi. Birleşik Devletler'e dönmek istemiyorlardı, belki de Mitch burada bir yıl daha kalacaklarını düşünüyordu, belki Lübnan'da (Lübnan'ı gerçekten beğenmişlerdi) ya da Avrupa'da bir yer. Emin değildiler, olayların seyrine göre hareket ediyorlardı.</span></p>

  <p class="calibre1"><span class="calibre2">Dan'le Jane yemekten sonra güverteye çıktılar. Çöl havası, özellikle gemi yolculuğunda pervane arkasındaki hava cereyanı yüzünden sertti ama dayanılabilir gibiydi.</span></p>

  <p class="calibre1"><span class="calibre2">İlave katın rüzgaraltı tarafındaki parmaklık küpeştesine yaslandılar ve geçip giden karanlık sessiz kıyıları izlediler. Ara sıra geminin ışıklarından insanın gözüne bir evin ya da bir villanın beyaz silueti ilişiyordu, sağda solda gaz lambasındaki gibi loş bir parlaklık halinde, yıldızlar, suyun sessizce akışı. Dan'le Jane masadaki arkadaşları hakkında konuşuyorlardı.</span></p>

  <p class="calibre1"><span class="calibre2">"Annemden nefret ederdim, böylelerine karşı çok alaycı olurdu. Öyleymiş gibi yapmaktansa, böyle yapmasının daha dürüstçe olup olmadığını bilmiyorum."</span></p>

  <p class="calibre1"><span class="calibre2">"Illinois'in kaba insanlarından incelik bekleyemezsin."</span></p>

  <p class="calibre1"><span class="calibre2">"Onları suçlamıyorum Dan."</span></p>

  <p class="calibre1"><span class="calibre2">"Gibi."</span></p>

  <p class="calibre1"><span class="calibre2">"Bir bakıma."</span></p>

  <p class="calibre1"><span class="calibre2">"Eğer herhangi bir şey suçlanacaksa galiba bu ileri teknolojinin daha zengin insanlar yarattığı gülünç düşüncesidir. Tam tersinin doğru olduğu çok net olarak ortaya çıkınca. Sanırım bu ikisi bunu kısmen biliyor. Bir şeyleri savunmak durumundalar."</span></p>

  <p class="calibre1"><span class="calibre2">"Evet. Bunu hissettim."</span></p>

  <p class="calibre1"><span class="calibre2">"Belki de bunun dışına çıkmakla ilgili. Galiba biz şanslıyız. Doğuştan bunun dışında kalan bir ırktan geldiğimiz için."</span></p>

  <p class="calibre1"><span class="calibre2">Jane üç yüz metre ötedeki kıyıya bakıyordu. "İngiliz olmanın ne anlama geldiğini unutuyorsun. Böyle dunımlarla karşılaşana değin."</span></p>

  <p class="calibre1"><span class="calibre2">"Sanırım bu yaşımda birazcık yurtsever oldum. Belki de orada çok fazla vakit geçirdiğim için"</span></p>

  <p class="calibre1"><span class="calibre2">Bu Jane'in hoşuna gitmişti. "Küçük Britanya'da mı?"</span></p>

  <p class="calibre1"><span class="calibre2">Dan mırıldandı. "Bana o hoş hediyeyi vermemiş olsaydın..."</span></p>

  <p class="calibre1"><span class="calibre2">"Ama biz de Küçük Britanyalılar olduk. En azından onlar dürüst davranıyorlar."</span></p>

  <p class="calibre1"><span class="calibre2">"Yetersiz bir değer ölçütüne göre."</span></p>

  <p class="calibre1"><span class="calibre2">"Utanarak kendi değerlerimizi gizliyoruz."</span></p>

  <p class="calibre1"><span class="calibre2">Dan başını eğmiş suya bakıyordu. '‘Ben ziyadesiyle prensip sahibi olan Marksist bir bayan mıyım? Ne ;:aman olursa olsun bireyselliğin övülmesine tahammül etmeyecek miy m? Sence bunu isterler mi?"</span></p>

  <p class="calibre1"><span class="calibre2">Dan, Jane'e şöyle bir göz gezdirdi ve dudağında belli belirsiz tez canlı bir kıvrım gördü.</span></p>

  <p class="calibre1"><span class="calibre2">"Benim kafası karışık bir idealist olduğum konusunda karara vardığımızı sanıyordum."</span></p>

  <p class="calibre1"><span class="calibre2">"Bu da aynı şekilde onların bilgi alanının dışında <sup class="calibre6">11</sup> Jane bir şey söylemedi. "Güçlükle kazanılmış paralarını bunu görmek için harcıyorlar. Rehber kitapları buranın harika bir yer olduğunu yazıyor. Bunun tersini nasıl düşünebilirler?"</span></p>

  <p class="calibre1"><span class="calibre2">"Burası harika bir yer Dan."</span></p>

  <p class="calibre1"><span class="calibre2">"Yaramazlık ediyorsun."</span></p>

  <p class="calibre1"><span class="calibre2">''Niye?'<sup class="calibre6">1</sup></span></p>

  <p class="calibre1"><span class="calibre2">"Çünkü bahsettiğim şeyin bu olmadığını biliyorsun.<sup class="calibre6">11</sup></span></p>

  <p class="calibre1"><span class="calibre2">"Turist olarak çok yaratıcı olmadıklarını biliyorum. Orada okuldaymışım gibi düşünüyorum kendimi. Onlar hep çok daha açık yüreklilermiş gibi görünüyorlardı, en azından kişisel zevk anlamında. Hissettiklerini söylüyorlar."</span></p>

  <p class="calibre1"><span class="calibre2">"Hissettiklerini söylemedikleri için onları suçlamıyorum."</span></p>

  <p class="calibre1"><span class="calibre2">"Peki ya yeterince hissetmiyorlarsa?"</span></p>

  <p class="calibre1"><span class="calibre2">"O zaman bile suçlamam. Yeterince öğrenmedikleri ıçın de. Yeterince öğrenmelerine izin verilmediği için de. Bahsettiğin şu Gramsci meselesi.<sup class="calibre6">1</sup>' Dan, "Hep kitabına uygun hareket ediyorlar" diye ekledi.</span></p>

  <p class="calibre1"><span class="calibre2">Jane bir süre sustu. "Peter bir mektubunda bunun gibi bir şey yazmıştı. Önce doğruluğu seversin, sonra eğrileri arzularsın."</span></p>

  <p class="calibre1"><span class="calibre2">"Benim deneyimim öyle. Şeffaflık iyidir. Bunun gerçek düriistlükten çok hayalgücü eksikliğine dayandığını fark etmeye başlayana kadar. Seksle ilgili bütün o sözde açıksözlülük. Ne kaçırdıklarını bilmiyorlar."</span></p>

  <p class="calibre1"><span class="calibre2">"Bazıları biliyordur."</span></p>

  <p class="calibre1"><span class="calibre2">"Tabii ki. Şanslı birkaç kişi."</span></p>

  <p class="calibre1"><span class="calibre2">"Bu her yerde aynı değil mi?"</span></p>

  <p class="calibre1"><span class="calibre2">"Muhtemelen ama orada o birkaç kişinin arasına katılmak için temel elverişli duıumlar çok daha fazla. Bir görebilseler."</span></p>

  <p class="calibre1"><span class="calibre2">"Tahmin edebiliyorum. Eğer bu şekilde bakıyorsan."</span></p>

  <p class="calibre1"><span class="calibre2">"Anlamsızlık şurada: İleri Batı'da kendilerini kültürel olarak en yoksun insanlara dönüştürmeyi başardılar. Büyük şehirlerin dışında. Bu yüzden de dar fikirli insanlara dönüştüler. Başka türlü olsa Nixon gibi bir domuzu başkanlığa seçerler miydi? Hem de bu kadar büyük bir çoğunlukla?"</span></p>

  <p class="calibre1"><span class="calibre2">"İmaja dayalı siyasetten nefret ediyorum.<sup class="calibre6">1</sup>'</span></p>

  <p class="calibre1"><span class="calibre2">Dan bir süre sustu ama Jane kıyıya bakarak onu dinlemekten memnun görünüyordu. Dan omuzunu silkti.</span></p>

  <p class="calibre1"><span class="calibre2">"Başka türlü Maddison Caddesi görevini nasıl yapabilirdi? Onların yerli standartları yok. Bu da onları etraflarındaki gerçek ya da siyasi her ilancıya açık hale getiriyor." Dan yine biraz bekleyip sonra konuşmaya devam etti: "Bütün talepler tam özgürlüğün insanlık için en yüce şey olduğundan bahsediyor. Son yüzyılda tam özgürlüğün sömürme özgürlüğü anlamına geldiği şuradaki yıldızlar kadar net olsa da. Tez yoldan para kazanarak hayatta kalmak . .." Dan bir nefes aldı, sonra Jane'e baktı. "Gülünç. Bana, tereciye tere sattırıyorsun."</span></p>

  <p class="calibre1"><span class="calibre2">Jane'in başı hafif bir tebessümle öne eğildi. Bir süre bir şey söylemedi, konuşunca da neredeyse kendi kendine ya da geceyle konuşuyor gibi görünüyordu.</span></p>

  <p class="calibre1"><span class="calibre2">"Keşke onların neden ülkelerine geri dönmek istemediklerini öğrenebilsek."</span></p>

  <p class="calibre1"><span class="calibre2">Bu sefer Dan'in bu yeni çözümünün faydası olmadı: Gururunun kırıldığını düşünüyordu. Onu memnun etmek için konuşmuş ve genellemelerini çok geniş tutmuştu ama Jane aynı geminin bir yerlerindeki iki kişiyi düşünüyordu. Dan, Jane'in onların görüşlerini çok basit bulduğunu, onları dinlemenin ise Dan'e olduğu gibi ona da profesyonel bir piyanistin yeteneksiz bir amatörü dinlemek gibi geldiğini biliyordu ama Jane bunu kabul etmiyordu.</span></p>

  <p class="calibre1"><span class="calibre2">"Bunun çok çok zor olacağını sanmıyorum."</span></p>

  <p class="calibre1"><span class="calibre2">Jane izah edercesine konuştu. "İçkilerimizi içmeden önce fellahlar üzerine yazılmış olan kitapçığı okuyordum."</span></p>

  <p class="calibre1"><span class="calibre2">"Evet ..."</span></p>

  <p class="calibre1"><span class="calibre2">Jane durakladı. "Hiçbir şey vermeden, görmezden gelinerek, sömürülerek nasıl beş bin yıldır yaşadıkları anlatılıyordu. Hiçbir yardım görmeden. Görünüşe bakılırsa antropolojik olarak bile daha yakın zamana kadar üzerlerinde araştırma yapılmamış."</span></p>

  <p class="calibre1"><span class="calibre2">"Yani?"</span></p>

  <p class="calibre1"><span class="calibre2">Jane yine durakladı. "Aslında bugün Karnak'ta hissettiğim şey. Günümüzde yaşayan bizim gibi şanslı birkaç kişinin, dışarıda olup bitenler açısından geçmişte yaşamış şanslı birkaç kişiden çok farklı olup olmadığımız."</span></p>

  <p class="calibre1"><span class="calibre2">Jane'in sesinde nadir görülen bir kararsızlık vardı, sanki Dan'in onu küçümseyeceğini düşünüyor gibiydi.</span></p>

  <p class="calibre1"><span class="calibre2">"Ama birileri sembolik suları akıtmak zorunda Jane. Dışarıdaki adi şeytanlar adına da."</span></p>

  <p class="calibre1"><span class="calibre2">"Şu anda müthiş ve gerçek bir kuraklık var. Sembolik suların pek kullanıldığını görmüyorum."</span></p>

  <p class="calibre1"><span class="calibre2">"Medeniyet? Bilim? Sanat? İkimizin de bugün öğleden sonra Herr Profesör hakkında hissettiğimiz şeyler. Onların hepsi duvarların içinden geliyor. Değil mi?"</span></p>

  <p class="calibre1"><span class="calibre2">"Bu tartışmayı Oxford'da çok sık duyuyordum. Her türden bencilce uzağı iyi görememeye sözde barbar sürülerini mazeret gösteriyorlar."</span></p>

  <p class="calibre1"><span class="calibre2">"Ben bunu savunmuyorum ama bütün karmaşık duygu ve zevkleri suç olarak görmeye başlarsan, bütün ince bilgileri de yasaklamaya başlarsın muhakkak "</span></p>

  <p class="calibre1"><span class="calibre2">"Keşke bedeli bu kadar ağır olmasa."</span></p>

  <p class="calibre1"><span class="calibre2">"Ama giyotin buna bir çözüm mü? Onların da Herr profesörlere ihtiyaçları var. Bizim bile var bir bakıma. Olduğumuz halimizle, bütün kusurlarımız yüzünden <sup class="calibre6">11</sup></span></p>

  <p class="calibre1"><span class="calibre2">Jane kanatlı beyaz bir gölgeyi, telaşlı bir beyaz balıkçılı takip ediyordu gözleriyle.</span></p>

  <p class="calibre1"><span class="calibre2">"Keşke şu 'bizim' çoğumuzu, ihtiyaç, önceliklerinden yoksun bırak-masa. Ayrıcalığı kendiliğinden, belli, doğumla gelen bir şey olarak görmek."</span></p>

  <p class="calibre1"><span class="calibre2">"Hepimiz aktivist olamayız Jane." Jane bir şey söylemedi, Dan de sözüne devam etti. "Sanırım belli entelektüel iklimlerin de korunabilmesi lazım. ilkelerin. Bilgilerin. Hatta zevklerin. Devrimin son bulacağı zaman için."</span></p>

  <p class="calibre1"><span class="calibre2">Bu Jane'i suskunlaştırmış gibiydi ama Dan bir noktayı kabul ettiği için mi, yoksa Jane'in kendisini ikna etmeye çalışmaktan vazgeçtiği için mi olduğuna karar veremiyordu. Sonra Dan, Jane'e profilden bir an baktı ve başka bir şey sezdi. Bu bir tür içe kapanmaydı, gecede kendini düşünmek ama bu Dan'in aradığı şey değildi; Jane'in keşke bu konuda konuşmasak diye dilediğini gösteren en ufak bir işaret yoktu. Bu konuda başka bir şey Dan'in kafasını kurcalıyordu: Jane'in müteredditliği, duraksamaları, konudan sapmaları, suskunlukları. Dan, Jane'in böyle meselelerde çok daha incelikli tartışmalara, bakış açılarına, münakaşalara alışık olduğunu tahmin ediyordu. Anthony'nin zekası ve söylem tarzındaki bir şeyler bütün o yıllar boyunca Jane'i, bir felsefecinin dul eşini, ruhsal olduğu kadar görünüşte de sıkmış olmalıydı. Dan bunun, belki de şüpheli olsa da onları genç Amerikalı çifte göstermiş olmakla suçladığı gizli tenezzülden pek de uzak olmayan bir merhamet olduğunu düşünmüştü.</span></p>

  <p class="calibre1"><span class="calibre2">Şimdi, suskun kaldıkları süre içinde Dan, belki de aralarına hayal ettiğinden daha az bir mesafe konduğunu, dikkatli bir şekilde kendinden esirgendiğine inandığı şeyin kendisine ihsan edildiğini seziyordu. Yani Jane zekasını, duygularını ve propagandayı değil, özlemleriyle şaşkınlıklarını açığa vuruyordu. Dan bir şeyi daha sezmeye başlamıştı: Jane'in tam anlamıyla atamadığı büyük bir adım onun Marksist ya da neo-Marksist fikirlere karşı kişisel sempatisiyle pratikte, düzenli bir biçimde bu fikirlerini aleni olarak göstermesi arasındaydı. Jane'in korkularının kökenini Katolik olduğu günlerde arayıp bulmak zor değildi; asil insancıl bir kuram olarak Marksizm ile pratikte totaliter olan Marksizmin çelişkisi arasında bir koşutluk görmekte ve benzer çelişki, şahsi Hıristiyanlık ve dogmatik bayağılıklar ile herkese açık Roma Kilisesi'nin saflıkları arasında da vardı. Jane'in içindeki büyük engel bu, kişisel duygu ve yargısının bir kez karalandığını görme korkusu olmalıydı. Dan için bu önemli bir kavrayıştı çünkü kendisi de Jane'den bir şey gizliyordu. Kahire'de önceki gece beklentilerinin aksine Lukacs hemen uykusunu getirmese, Jane'e yüklemiş olduğu çok benzer duygular arasında bölünmüş olsa da kişisel olarak kendini bitkin ve aleme karşı şüpheli hissediyor, birkaç genel önermeyi onaylıyor ve siyasi sonuçlarından şüphe ediyordu. Hemen şimdi ve burada, durumun ilan edilmeyen ama temel olan benzerliğini tahmin ediyordu. Bu tuhaftı, sanki görünmeyen bir elin ona uzanıp dokunması ve güvenini tazelemesi gibi.</span></p>

  <p class="calibre1"><span class="calibre2">Jane damdan düşercesine konuştu:</span></p>

  <p class="calibre1"><span class="calibre2">"Bana Andrea'dan bahsetsene Dan."</span></p>

  <p class="calibre1"><span class="calibre2">Dan gülümseyerek nehre baktı. "Konu tuhaf bir şekilde değişti."</span></p>

  <p class="calibre1"><span class="calibre2">"Aslında öyle değil. Andrea da yalnızca oyunlar oynadığım Amerikalı bir diğer çift ya da Nell'in oyunlar oynadığını dinlediğim"</span></p>

  <p class="calibre1"><span class="calibre2">"Üşümedin mi?"</span></p>

  <p class="calibre1"><span class="calibre2">"Güvertede aşağı yukarı gezinirsek üşümem. Hava çok temiz kokuyor."</span></p>

  <p class="calibre1"><span class="calibre2">Böylece güvertede boş sandalyeler arasında bir aşağı bir yukarı yürümeye başladılar. Dan, Jane'e Andrea'dan bahsetti: onun kusurlarından, ondan neden hoşlandığından, neden ayrıldıklarından, Dan'in neden Andrea'nın kendini öldürdüğünü düşündüğünden. Sonunda salona gidip birer çay içtiler, birazcık ağırbaşlı Britanyalılar olmaları yüzünden kendileriyle alay ederek, duvara yaslanan bir bankın üzerinde yan yana oturarak. Sohbet devam ediyordu ve konu dönüp dolaşıp onunla Nell arasında yanlış giden şeyin ne olduğuna geldi. En azından gündelik ve psikolojik açılardan. İkisi de dikkatli bir şekilde tarafsız davranıyordu, Dan de burada olduğu gibi kendisinden üçüncü tekil şahıs olarak bahsediyordu, hâlâ ergenlik çağını atlatmaya çalışan çok kör ve söz dinlemez bir delikanlı gibiydi. Dan, Jane'e İngiliz Açık'la olan affedilmez sadakatsizliğini de anlatmayı düşünüyordu ama bu, çok hassas bir güne çok yakın bir zamanda olmuştu, sazlıklardaki kadını buldukları güne denk gelmişti.</span></p>

  <p class="calibre1"><span class="calibre2">Salonun diğer tarafında Mavna'da Doğmuş Kraliçe, etrafına kur yapacak insanları toplamış gibi görünüyordu. Diğer Fransız yolculardan dört beş tanesi masada onunla oturuyordu. Pahalı bir takım elbise, düğmelerini neredeyse göbeğine kadar açtığı siyah bir gömlek giymiş olan, boynuna da sevimli bir şekilde bir boyunbağı bağlamış olan Kraliçe'nin Genç Ganymede'i sürekli bir köşede duran müzik kutusuna gidiyordu. Dan'le Jane sonunda, karşılarındaki bu hayvanat bahçesini izlerken suskunlaşmışlardı.</span></p>

  <p class="calibre1"><span class="calibre2">"Ne hakkında konuşuyorlar?"</span></p>

  <p class="calibre1"><span class="calibre2">"Bu kadar uzaktan duyamıyorum pek. Sanırım modern sanat hakkında. Resim."</span></p>

  <p class="calibre1"><span class="calibre2">"Ah sevgili Kurbağalar."</span></p>

  <p class="calibre1"><span class="calibre2">"Biri münakaşa ediyor. Biri çok mantıklı. Biri retoriğiyle gösteriş yapıyor. Bunlardan başka biri de karşılarındaki komik Anglosakson çiftten çok daha medeni." Jane dirseğiyle Dan'i dürttü. "Ne yazık, bir melon şapka getirmemişsin"</span></p>

  <p class="calibre1"><span class="calibre2">"Onların arasında olmak istemediğine emin misin?''</span></p>

  <p class="calibre1"><span class="calibre2">"Kesinlikle. Ben yatmaya gidiyorum."</span></p>

  <p class="calibre1"><span class="calibre2">Jane, Dan'e hafifçe gülümseyerek baktı ve eline dokundu ardından ayağa kalktı.</span></p>

  <p class="calibre1"><span class="calibre2">"Ben de burada yalnız başıma kalmayacağım. Şu çocuk bana fena halde canı sıkılmış gözlerle bakıyor.”</span></p>

  <p class="calibre1"><span class="calibre2">Salonun çıkınca Dan, Jane'i aşağıdaki kamaralarına kendi başına gitmesi için bıraktı. Dan'in uykusu yoktu, son bir sigara içmek için tekrar dışarıya, güverteye çıktı. Sigarası biter bitmez içeri geri döndü. Gece, yıldızlar, zamanın akışı artık her nedense kasvet veriyordu; yeknesaklık, anlamsızlık. Dan geçip kamarasına giderken salonun cam kapılarından Fransız grubun dağılmış qlduğunu gördü. Yalnızca Kraliçe ve arkadaşı oradaydı. Masada karşılıklı oturuyorlardı. Daha yaşlı olan adam onu bir şey yüzünden azarlıyormuş gibi görünüyordu; yüzü kapıya doğru dönük olan delikanlı da asık suratla başını önüne eğmiş aralarındaki masaya bakıyordu.</span></p>

  <p class="calibre1"><span class="calibre3">NİL</span></p>

  <p class="calibre1"></p>

  <p class="calibre1"></p>

  <p class="calibre1"><span class="calibre2">Gemiyle yaptıkları seyahatin altı günü, nehrin kendisinin kıyılardan sakin ama sürekli akıp gitmesi gibi birbiri ardına hızla akıp geçecek-tı. Nil ve manzaralar Dan'in çabucak sevdiği ve yine seveceği şekilde çoğalıyorlardı. Sular geri dönüp yalnızca Afrika'nın değil zamanın kendisinin kalbine de ulaşıyordu. Bu kısmen kadim yerlerin etkisinden, fellah köylerindeki kadim yaşam tarzlarından ve geçerken gördükleri tarlalar yüzünden böyleydi: minareler ve palmiye koruları, su testisi taşıyan kadınlar, yelkenli kayıklar, su kaldıraçları ve su harkları, uzun ince sırığa bağlı maşrapalar, toprak çömleklerle çınlayan ve bir eşek ya da öküzün çektiği su çarkları. Ama aslı daha derinlerde yatıyordu, geçicilik ve eskimezlikle ilgisi olan bir şey ki bu da sırayla kendi kişisel bugün ve geçmişleriyle ilgili yükseltilen duyumunu yansıtıyordu. İkisinin de öyle hissettikleri konusunda hemfikir oldukları bir şeydi.</span></p>

  <p class="calibre1"><span class="calibre2">Nehir akıyor, nehir duruyordu. Kişinin gözüyle mi, yoksa aklıyla mı baktığına bağlı olarak bu, Herakleitosçu aynı olup olmama idi. Bu varoluş nehriydi ve Dan'e istemeyerek, çoğu insanın "Kibirlerin Kibri" ibaresini hatırladığı ama belki de her zaman açığa çıkardığı (bu babasının yaptığı, Dan'in en sevdiği ders seçimi olmuştu)</span> <span class="calibre3">Ecclesiastes'in</span> <span class="calibre2">avutucu gelen muhteşem açılış mısralarını hatırlatıyordu:</span> <span class="calibre3">Dünya ilelebet yerinde kalır, güneşin altında yeni bir</span> <span class="calibre2">şey</span> <span class="calibre3">yoktur.</span> <span class="calibre2">İkisi de çocukluğun yanlış anlaşılmış, bununla birlikte akıldan çıkmayan tasvirlerinin, anılarının birden ne kadar sık akıllarına geldiğine, bu</span> <span class="calibre3">Kitab-ı Mukaddes'e</span> <span class="calibre2">ait yankılara dikkat ediyordu. Nehrin kendisinin,</span> <span class="calibre3">Kitab-ı Mukaddes</span> <span class="calibre2">gibi, büyük bir şiir ve hâlâ geçerli olan mecazlar açısından zengin olduğuna karar verdiler.</span></p>

  <p class="calibre1"><span class="calibre2">Bunların genellikle görsel amaca ait bir ilişkisi vardı, tabii ki. Nasıl ki</span> <span class="calibre3">Kitab-ı Mukaddes'te</span> <span class="calibre2">en emin tanrıtanımaz birini bile etkileyecek paragrafların yer alması gibi Nil'in de çok bariz olan fiziksel büyüleyiciliğinin yanında, metafizik bir büyüleyiciliği de vardı. Temizliyor ve sadeleştiriyordu, bütün hayatı gözler önüne seriyordu. Suyun biriktirdiği millerin altında ebediyen yok olan yüzlerce soyunun hatırası, sayısız ırkı durgunlaşıp cüceleşmiş ekili vadinin ardında ufuk çizgisine uzanan uçsuz bucaksız çölde ufacık bir kum tanesinden de önemsiz bir bireye dönüştürmüştü. Büyük ırmakların huysuzlukları, ışıkları ve manzaraları büyüleyici güzellikteydi, özellikle şafak sökerken ve akşam karanlığında reddedilen, eskimeyen ilgisizliğiyle yaşamın kendisini haklı çıkarıyor gibi görünüyordu, sırf coğrafi varlığıyla bile. Jane'le Dan yoksulluğa, kan kurduna, Akdeniz anemisine ve başka her şeye rağmen Tufan'dan önceki döneme ait bu köylü dünyasına pek acıyamadıklarını fark ettiler.</span></p>

  <p class="calibre1"><span class="calibre2">Üzerlerindeki elbiselerle klasik Yunan heykelleri gibi yıkanan ya su içen ya da çamaşır yıkayan bir grup kadın göz kamaştıran beyaz gemi geçerken başlarını kaldırıp baktı, güldü ve kıyıya vuran dalgalardan kaçtı. Bu olurken önce suçluluk hissettiler, sanki ortaçağda atlarıyla ufak bir köyden eşkin bir yürüyüşle geçen hanedanın süvari alayından-mışlar ya da hareket halindeki bir Versailles Sarayı'nın penceresinden dışarı bakıyormuş gibiydiler. Kıyıya yaklaştıklarında kaçınılmaz olarak seri halde fotoğraf makineleri çıkınca bu kadınların bazıları arkalarını döndü ya da bir Müslüman vakarıyla hem sade hem de ağırbaşlı, bazen biraz da hınzırca,- çünkü genç kızlar bir şekilde bile bile parmaklarının aralarından haremle Hindistan'daki harem dairesini akla getiren kaçamak bakışlar fırlatıyorlar ve davetsiz misafirler geçene kadar çapraz olarak tuttukları elleriyle yüzlerin gizliyorlardı. Bu yeşil ve sulak, daima</span></p>

  <p class="calibre1"><span class="calibre2">* Eski Abit'te Süleyman peygambere atfedilen ve onun adına yazılan kitap. (ç.n.)</span></p>

  <p class="calibre1"><span class="calibre2">bereketli ve mavi gökyüzüne sahip dünyada, yaşamın sadeliklerini neredeyse kıskandıracak bir şey, daha fazla buzla kaplı, daha vahşi bir gezegenden gelen bir yabancının dünyaya bakıp da haset etmesi gibi göründü. Böylesi bazı saf ve sevimli pastoral manzaralardan önce insanın kendi aşırı karmaşık yirminci yüzyıl varoluşu, geçen bir bulutun gölgesi gibi görünebilirdi: Delilik, sırf iklimsel olarak kötü bir talihin sonucu. Jane'in aklına Montesquieu geldi ve Batı'daki "ilerlemenin" tarihsel olarak yağışlı bir öğleden sonrasında vakit geçirmek zorunda kalmanın bir sonucu olup olmadığını merak ediyorlardı. Bir sabah, güneşte, küpeşteye yaslandıkları sırada Jane nehir için bir sıfat bulmaya karar verdi. Nehir bilgeydi hem kendi içinde hem de ne taşıdıklarının farkında olmasıyla.</span></p>

  <p class="calibre1"><span class="calibre2">Ayrıca benzetme türünden mesellerle konuşan başka yolcular da vardı. Dan'le Jane onları gözlemlemeyi hep ilginç ve eğlenceli buluyorlardı, geçici olarak demir atmış oldukları bu çok dilli mini evrene kendilerinin gösterdikleri tepkileri de. Şayet Nil insanlık tarihiyse, onların gemisi de insan ırkının ya da onun Batı'da yer alan kısmının bir cep karikatürüydü. Birinci günden sonra iki ana grup, Fransızlar ve Doğu Avrupalılar arasında belli bir kaynaşma oldu. Gezi alanları arasında, gemi seyahati sırasında fotoğraf çekme ve kameraya almanın ortak tutkusunu paylaşıyorlardı. Her iki kıyıda da fotoğrafta güzel çıkacak bir konu bulduklarında, güneş banyosu yapılan kalabalık güverte komik bir şekilde</span> <span class="calibre3">Tati</span> <span class="calibre2">filminden bir sahneye dönüşüyordu, merceklerin hâkimiyeti ve heyecan çığlıkları, Cartier-Bressons olmaya özenenleri çılgınca liman küpeştesinden sancak tarafına ve tekrar geri sürüklüyordu.</span></p>

  <p class="calibre1"><span class="calibre2">Dan, Nikon'uyla çok az fotoğraf çekti ve sadece Jane'in, acayip manzaranın, evde diğerlerine göstermesi için şipşak makineyle de çekebileceği türden fotoğraflar da dahil. Ömür boyu diğer turistlerden uzak duran biri olarak Dan, insanın artık ne dereceye kadar kendi imajını yarattığını unutmuştu. Sadece bir duyumu zapt etmeye, çok az düşünce ve odaklanma gerektiren (en azından Jane'le Dan'in her gün izlediği seviyeden) bir duyuma karşı bu sabit fikirlilik korkunç bir şeydi: Lalettayin fotoğraf makinesinin düğmesine basıvermek. Bu, deklanşöre basan kişiyi düşünmemeye, hayal etmemeye, anımsamamaya, hepsinden ziyade hissetmemeye, teşvik ediyordu. Belki de bu nihai ayrıcalıktı, zaten kültürel ve ekonomik türden adil olmayan bir üstünlükle yüklü olan bu gemide, sırf görüntünün bir kopyasını çıkarmak, gelecekte bir zamanlar orada bulunmuş olduğunu ilan etmek. Dan bütün bunları Jane'e söylemişti, Jane'de Dan kendi çevresine ihanet ettiği için onunla alay etmişti.</span></p>

  <p class="calibre1"><span class="calibre2">Ertesi gün gezdikleri yerde Jane pişmanlıktan yere bakıyormuş gibi Dan'in yanına yaklaşmıştı.</span></p>

  <p class="calibre1"><span class="calibre2">"Dan, çok kaba ve inceliksiz olduğunu biliyorum ama benim gördüğümün bir kopyasını çıkarabilir misin acaba diye merak ediyordum. Şuradaki duvar süsünü."</span></p>

  <p class="calibre1"><span class="calibre2">Dan, Jane'in istediği fotoğrafı çekti ama Jane'e burun kıvırdı. "Yine de ben haklıyım."</span></p>

  <p class="calibre1"><span class="calibre2">Jane gilümsedi. "Haksız olduğınu söylemedim."</span></p>

  <p class="calibre1"><span class="calibre2">Gemi seyahati sırasında güvertede, bütün bu fotoğrafçılık işleri, fotoğraf makinelerinin kıyaslanması, izlenimler ve geçmişler, uluslararası bir arkadaşlık havası yayıyordu ama Ingiliz çift, Doğu Avnıpalıların fazlasıyla tetikte ve savunma durumundayken, Fransızların da zevk düşkünü ve hep kendini düşünen insanlar olduğunu görmüşlerdi. Bir gruba yaptıkları iş, diğer gruba ise zevk musallat olmuştu. Hiç istisnası yoktu. Çok geçmeden Jane'in Fransızca konuştuğu, bazı Doğu Avrupalıların da oldukça iyi İngilizce konuştuğu ortalıkta dolaşmaya başladı. Herkes yabancı diller konusundaki bilgisiyle gösteriş yapıyordu.</span></p>

  <p class="calibre1"><span class="calibre2">Dan'le Jane'in iletişim kurduğu, savaş yıllarını İskoçya'da geçirmiş maden mühendisi sessiz bir Çek, resimli bir dergi için gemi seyahatinde makale yazan profesyonel bir fotoğrafçı, bir gazeteci ve iki genç Fransız vardı. İkisi de iyi İngilizce konuşuyorlardı ve Galya çekiciliğini, Dan'in onayladığı yaşamla ilgili belli bir kinizm ile birleştiriyorlardı. Gemi seyahatinde çok az genç vardı ve bu ikisi, kendi yurttaşlarından daha eğlencelilermiş gibi ya da belki sadece İngilizlere olan hayranlıklarını göstermek için Dan ve Jane'le arkadaşlık kurdular. Jane'in daha önce Luksor'da yaptığı tahmini de doğnıladılar: Genç gazeteci Alain, konu bir gün açılınca kibirli bir şekilde parmaklarının tersiyle çenesinin altını keser gibi yapmıştı. Kendi ulusal kafilelerindeki</span> <span class="calibre3">rasant'ı</span> <span class="calibre2">açıkçası yorucu, sıkıcı ve iğrenç şekilde tutucu buluyordu. Çoğu iyi eğitimli genç solcu gibi onun da tarza karşı sağlıklı olmayan bir saygısı vardı. Dan'le Jane'de gittikçe artan, fellahların kadim yerler kadar ilginç olduğu duygusuna o da katılıyordu, bu yüzden onu affettiler. O ve meslektaşı, Mavna'da Doğmuş İnanılmaz Kraliçe'yle erkek arkadaşı konusunda Jane'le Dan'in eğlencesine de katılıyordu. Adanı, görünüşe göre ünlü bir sanat eleştirmeniydi ve Paris modasıyla da ilgiliydi. Jean Cocteau'yu tanıyordu ve kimsenin bunu unutmasına izin vermiyordu. Delikanlı "Carissimo" -Jane'le Dan lakap takanların yalnızca kendileri olmadıklarını fark ettiler- İtalyan'dı.</span></p>

  <p class="calibre1"><span class="calibre2">Aslında onları en çok, belki de daha büyük, belirgin bir bireycilikleri ve bencilliklerinin şeffaf olması yüzünden Fransızlar ilgilendiriyordu. Onların Avrupa'nın gerisinde mi kalmış, yoksa ilerisine mi geçmiş bir ulus olduklarına karar vermek zordu. Bazen ciddi, güvenilir Doğu Avrupalıların yanında modası geçmiş tavuskuşları gibi görünüyorlardı, küresel geleceğin gerekli tekdüzeliğine karşı son bir kayıp gerilla savaşı veren bireyciler. Diğer zamanlarda Britanyalıların kendilerinin, korkakça son otuz yılı aşkın zamandır olmaya çalıştıkları şeyin bir görüntüsü gibiydiler, bağnazlıktan kurtulmuş, kendi kendine takıntılı ve kendi isteklerini frenlemeyen ... "Britanyalı" sözcüğü her şeyiyle, ulusal görev ve yapılan şeyin kutsallığının çağrışımlarıyla beraber eskiden yasaklanmıştı. Dan ara sıra Kitchener'ın haşin mavi bakışları altındaki bu çağdaş insanlık komedisini hayal ediyordu. Mesleki açıdan bakınca bu deneyimi hoş karşılıyordu, senaryosunda 1898 Fashoda olayı çoktan "geçip gittiği" için değil de bunun geçmişe bakınca şu anda şanslı bir önsezi olduğunu düşünüyordu. Binbaşı Marchand, bunu teşvik eden yiğit Fransız keşif askerinden hoşlanmaya başlamıştı ve onu birazcık genç gazeteci arkadaşları Alain'in değişken ve ifadesiz yüzüyle ve onun on dokuzuncu yüzyılın uyuyan aslanını yirminci yüzyılda uyandırmak olarak bütün yüzleşmeleriyle nasıl takdim ettiğini görmeye başlıyordu. Britanya ve Kitchener siyasi bir mesele olmuştu tabii ki. Dan, emperyalist hedefin o zaman bile kaybedildiğini açıkça göstermenin yollarını anlamaya başlamıştı.</span></p>

  <p class="calibre1"><span class="calibre2">Bu konuyu bir akşam Jane'le de tartıştı: Birinci Dünya Savaşı'ndan beri Batı psikesini istila etmiş olan hassas, yeni bir öz bilincin, onun gereklerinin, ayrıcalıklarının, haklarının iyi bir şey mi olduğu, yoksa büyük ölçüde kapitalist serbest girişimin kötü bir sonucu mu olduğu ve insanların medya tarafından kukla ustasının kârlarını artırmak için mi öz bilince sürüklendiği, yoksa bunun insan toplumunda yeni güce esasen serbestlik telkin etmek mi için mi olduğunu. Tahmin edileceği gibi Jane birinci görüşü benimsiyordu, Dan ise ikinciyi. Dan bunun nihayetinde insan ilişkilerinde daha fazla dürüstlük anlamına geldiğini düşünüyordu ama gizliden gizliye, kendi karar ve isteklerine yaşam boyu (ve Fransızların tam aksine) duyduğu saygının dışında kendi kendine ispat edecek başka da bir şey olmadığını söylüyordu, Jane ise eşeklerin önüne havuç uzatıldığını düşünüyordu. Jane faydalı bir yıkım yapıldığını bile göremiyordu, Dan ise Jane'i farklı görev ve ulusal kader kavramları üzerine kurulursa eskisi kadar dimdik bir toplum istemekle suçluyordu. Ama bu Jane'in duygu hakkındaki hisleriyle ilgili bir meseleydi: içten gelen tüm duygulara kanalize olmuş benliğe tapmak ve bu dünyanın açıkça dışa dönüklüğe gereksinimi olduğu bir çağda intihar demekti.</span></p>

  <p class="calibre1"><span class="calibre2">Jane, Kitchener'ın daha iyi olup olmadığından bile emin değildi, ona göre en azından Dan, yanlış bir çerçevede olsa da ilgi (Dan'in biyografisini ödünç almıştı) göstermişti. Jane, Dan'in emperyalizme olan zilletine katılıyordu tabii ki ama bu bile çok farklı gerekçelerden kaynaklanıyordu. Jane'e göre Britanya İmparatorluğu potansiyel olarak iyi bir moral gücünü ziyan etmişti ve imparatorluk temelde adalet yerine güce dayandığı için, itibarımızı temelli olarak beş paralık etmişti. Uluslar arasında bir arabulucu olma konusunda bütün umutlarımızı yitirmiştik.</span></p>

  <p class="calibre1"><span class="calibre2">Dan, biraz iğneleyici bir üslupla Britanya'nın yirmi birinci yüzyılın İsviçre'si olmaması fikriyle yaşayabileceğini söyledi.</span></p>

  <p class="calibre1"><span class="calibre2">Jane gülümseyip dilini tuttu. Ama Dan, Jane'in oynayacak daha kötü rollerin de var olduğunu düşündüğünü söylemek istediğini biliyordu.</span></p>

  <p class="calibre1"><span class="calibre2">Kendi rolleri onları da eğlendiriyordu: İngilizlikleri, takındıkları kibar yüzler, ara sıra yabancı hisse senedi kavramlarına ilave ettikleri somun anahtarları. Bütün azınlıklar gibi onlar da ister istemez bir tür arabulucuydular ve bu onları birbirlerine yaklaştırıyordu. Yeni tanıştıkları üst kattaki kalabalık salonda kendilerine ait bir masa bulmaları nadiren mümkün olduğundan, beraber vakit geçirmek için daha az zamanları olduğu anlamına geliyordu aslında. Söze dökmeden vardıkları bir kararla akşam yemeğinden önce barı terk etmekte ısrarcıydılar. Dan kendi viskisi bitince içkileri kamarasına getirtti. O zaman, tek başlarına geçirecekleri, kendileri olabilecekleri bir yarım saatin keyfini çıkarmaya başladı ve daha ziyade akşam yemeğinden sonraki sonu gelmeyen berbat sohbetlerden uzaklaştı. Akşam yemeği biter bitmez kendi başına, kamarasında dinlenmeye çekilmişti ama Jane, insanların arasında Dan'le birlikte olduğundan daha fazla zevk alıyor gibi görünüyordu. Her zaman çok konuşmuyordu ama Dan onun, sohbetleri gizlice bir soruyla, kibarca bir uyuşmazlığa doğru çok sık yönlendirdiğini fark etti. Dan bir gece güvertede son bir kez dolaşmaya çıktıklarında Jane'i bununla suçladı, Jane, bu Dan'i öfkelendiriyormuş gibi biraz şaşırmıştı. Bu onun hatası değildi, Oxford'un hatasıydı, Sokratik yöntemin, dünyanın geri kalanını talebe gibi görmesi berbattı, Jane bunun farkına varmamıştı ve ertesi akşam göze batacak şekilde suskundu. Dan kasıtlı bir şekilde aynı türden sorular sorarak, aynı uyuşmazlıklara cüret ederek Jane'in yerini aldı. Bir ara bu müdahalelerin bariz bir şekilde göze batmasının ardından göz göze geldiler. Jane'in gözlerinde bir duygusuzluk vardı, haksız olarak öfkelendirilmiş bir kadın, Dan neredeyse münasebetsizlik ediyormuş gibiydi. Jane hiçbir şey söylemedi.</span></p>

  <p class="calibre1"><span class="calibre2">Dan'in hem tahmin etmiş hem de ummuş olduğu şey her ne kadar ihtiyatlı ve beklendiği gibi gerçekleşse de Jane'in gemi bordasındaki kalabalığın arasına bu denli çabuk girmesi Dan'i şaşırtmıştı ki Caro'nun, insanların dış görünüşleriyle nasıl kandırılabildiğini daha iyi anlamıştı. Bu aynı zamanda Jane'in, diğer insanların istediği şekilde nasıl davranacağını unutmuş olduğunu iddia etmesinin saçma olduğunu gösteriyordu. Dan çok geçmeden Jane'in şartlara uyma konusundaki eski uzmanlığından pek az şey yitirmiş olduğunu fark etti. Dan bunun, diğer insanlara karşı duyulan bilinçli bir muhabbetten kaynaklanmadığını biliyordu çünkü aynı ustalık, Jane'in kız kardeşinde de eskiden sık sık görülüyordu. Bir iki kez Alain'le şen şakrak bir sohbetten önce daha geleneksel Fransızca'yla biraz ilgi gösterisine (Dan'in aslında çok az hissedilebildiğini bildiği) Alain, Jane'in o keskin bakışlarından birine aynı şekilde karşılık vermişti, sevgiyle olsa da kışkırtılmaktan ziyade eğlenerek.</span></p>

  <p class="calibre1"><span class="calibre2">Çok güzel iki Fransız kadın vardı, otuz yaşlarında, ikisi de kendilerinden yaşlı adamlarla evliydi ama genel olarak her iki grupta da yaşları birbirine yakın kadınlar arasında Jane'le çok azı rekabet edilebilirdi. Dan çok geçmeden Jane'in arkadaşlığı yüzünden kıskanıldığını fark etmişti, bunun yalnızca Jane'in özgürlüğü ve zekası yüzünden de değil de, Dan'in, Jane'in kamarasına girebildiğinin sanılması yüzünden böyleydi. Maden mühendisi de yakın zaman önce dul kalmıştı ve Dan, güvertede herkes bir aradayken çoğu kez Çek'i onların arasına katılmaya sürükleyenin kendisi olmadığını gayet iyi biliyordu. Farklı bir açıdan iki genç Fransız için de aynısı geçerliydi; Alain, özellikle çok hızlı bir şekilde kendi ırkından olan sevgili erkeklerin bu yarı alaycı, yarı dikkatli tavrına bürünmüştü. Bu çok bariz bir şekilde yapılıyordu; hatta sataşır bir havayla, bazen Dan'e karşı dostane bir tahrikle, Fransızca fısıldaşmalarla, alaycı aşıkane davranışlarla. Dan, Jane'in durumu orada açıklamış olduğunu tahmin ediyordu ama Jane'e bunu sormadı, kara gözlü ve kesinlikle yakışıklı genç bir adamı bazı yakıştırmalar yaptığı için suçlamıyordu. Ciddiye alınacak bir şey değildi. Alain aynı tavırları, kocasının arkası dönük olduğu bir sırada daha genç olan Fransız kadınlardan birine karşı da sergiledi.</span></p>

  <p class="calibre1"><span class="calibre2">Bütün bunlar Jane'in daha genç ya da en azından İngiltere'de göründüğü yaşından daha genç görünmesine yol açıyordu; Dan gitgide Jane'in orada sergilemiş olduğu daha yaşlı personasını özellikle ona saklıyormuş gibi hissediyordu. Yalnız kaldıklarında ya da masada olduklarında Jane başka yerlerde rol yapıyormuş izlenimi veriyordu: Bu daha dengeli ve saygılı hali onun gerçek ya da gerçekçi benliğiydi.</span></p>

  <p class="calibre1"><span class="calibre2">Ama bu ruhsal mesafeler yalnız kaldıklarında yaptıkları bir iki sohbette ortaya çıkmaya meylederek çözülüyordu. Belki de Dan'in Jane'e Andrea'dan bahsetmesinin karşılığı olarak, Jane de Dan'e bir akşam kendi ilişkisinden, Peter'dan biraz daha bahsetmişti: Peter'ın kusurlarından ve faziletlerinden. Jane ciddiye almadan ve hislerine mağlup olmadan anlatıyordu, Dan'de Jane'in içten içe bir ıstırap duyduğuna dair bir his uyanmadı; haberi ilk verdiğinde söylemiş olduğu şeyi biraz daha teyit ediyordu, sınırlı bir rahatlama oldu yalnızca. Öyle görünüyordu ki Peter da bir yerlerde sınavı geçememişti. Jane ayrıca Anthony ve evliliklerinden de biraz bahsetti, yine duygularına hiç mağlup olmadan yaptı bunu ama Dan, Jane'in yine de bir şeyleri gizlediğini hissediyordu. Üzerine gitmedi. Sevgi sessiz kalmasını söylüyordu: Jane'in seçimi.</span></p>

  <p class="calibre1"><span class="calibre2">Bir başka akşam, Dan, Jane'deki serinkanlılığı taklit ederek Jenny McNeil ve o konudaki çelişkisi hakkında daha açıksözlü olma fırsatını yakaladı. Dan daha açıksözlü olma niyetiyle söze başladı ama konu çok geçmeden dallanıp budaklanan cebirsel hesaplar gibi açılıp Dan'in gerçek duyguları ve gerçek ilişkisinden ziyade Jenny'nin yaşadığı türden bir yaşantıdaki genel gerginliklerin ve bu gerginliklerin insanı kendiliğinden nasıl sahte bir korumacı role zorladığı konusunda beklenmedik bir çözümlemeye dönüştü. Dan, Jenny'yi ikinci ilişkisini California ve oranın yaşam tarzı ve diliyle yaşadığını gördüğÜnü, hissettiği dejavudan bahsederek kabalık ettiyse de diğer konularda, yani Jenny'nin sağduyusu, dürüstlüğü, kişisel hükmünü yozlaştırmamak için verdiği mücadele adil olmaya çalıştı.</span></p>

  <p class="calibre1"><span class="calibre2">Tuhaf bir şekilde karmaşık bir konuşma oldu çünkü önceden olduğu gibi Jane, daha ziyade böylesi ilişkilerde neyin gerekli olduğunu bilebilecek olan hemcinsini destekledi. Dan, Jenny'ye karşı adil olmakla ve onun zekâsını övmekle kendi bindiği dalı kesmişti: Dan bencilce davrandığını bildiğini ama körü körüne bencil olmadığını yeterince anlatamıyordu. Söylediği her şeyde bir ikiyüzlülük, bir yapaylık hissediyordu (ve aynı zamanda bir vefasızlık çünkü Luksor'dan Jenny'ye bir kartpostal göndermişse de Amerika'yla telefon görüşmesi yapıp yapamayacağını sorma zahmetine bile girmemişti). Dan iyilik istediği birinden farklı türden bir anlayış görüyordu, aslında kendisine hatalı olduğunun söylenmesi, muhtemelen haklı olabileceğinin söyleneceği yerde bir tür göz yumma idi. Aslında, paradoksal olarak Dan'in bu sohbette gerçekten zevk aldığı tek şey sözcüklerin, sessizlikler ve duraklamalardan daha az olmasıydı.</span></p>

  <p class="calibre1"><span class="calibre2">Uzak geçmişte olduğu gibi bir kez daha sözcükleri kullanmak zorunda olmadan iletişim kurmaya başlarlı.ışlardı. Bu duruma, aslında ne düşündüklerini söyleyemedikleri, başka işaretleri kullanmak zorunda kalmalarının katkısı olmuştu diğerleri ve masada buluna Hooperlar yüzünden. Hatta yalnız kaldıklarında bile sessizlikler, seslerden çok daha fazla kullanılıyordu. Bir akşam Jane yemekten önce bir içki içmek için Dan'in kamarasına geldiğinde, oturup kartpostal yazdı hani neredeyse Dan'in orada olduğunu unutmuşçasına. Bu, Dan'i içten içe karşılıklı konuşmuş olmaları kadar memnun etti. Arkadaşlıkları çok daha gerçek olmuştu, en azından bu konuda,- ama ağır adımlarla, güç bela fark edilecek bir şekilde. Dan geçmişe dönüp bakınca o günlerin sıkıntısını hafifletene değin bu adımları fark edemeyecekti.</span></p>

  <p class="calibre1"><span class="calibre2">Dan'in içinde başka bir şey değişiyordu, aslında Jane'in onun kamarasında oturmuş kartpostal yazdığı sırada oluyçırdu bu değişim çünkü Jane kartpostal yazarken Dan (o sırada hiç de sırf kibarlık olsun diye değil), Jane'in ona uçakta vermiş olduğu kitabı okuyordu: Lukacs. Tesadüfen, Kahire'de Dan o gece kitaba dalmış, sayfaları gelişigüzel karıştırırken aklına hemen evi getiren bir paragrafa rastlamıştı, belki de kuvvetli bir şekilde o unutulmaz gece Anthony'nin söylemiş olduğu bir şeyi tekrarlıyordu. Paragraf şu şekilde devam ediyordu:</span></p>

  <p class="calibre1"><span class="calibre2">Çağdaş burjuva yazar bu yöntemler arasında, Franz Kafka ile Thomas Mann arasında bir seçim yapmak zorunda kalacaktır. Yazarın toplumsal aklı başındalık ile marazi konulara aşırı ilgi duyma arasında yapacağı bu seçim onun, burjuva yaşam şekliyle ilişkisini kesmesini, biçimselci denemeyi tercihen gerçekçiliğin büyük ve ilerici geleneklerini seçmesini gerekli kılmaz (Tabii ki kendi kişisel ikilemlerini çözme yolu olarak sosyalizmi seçecek pek çok yazar vardır). Önemli olan kişisel karardır. Günümüzde bu şu soruyla belirlenir: Aııgst<a id="footnote2"></a><sup class="calibre6"><a href="#bookmark1">2</a></sup> kabul mü edilmeli yoksa ret mi edilmeli?</span> <span class="calibre3">Aııgst</span> <span class="calibre2">mutlak mıdır, yoksa üstesinden gelinmesi gereken bir şey olarak mı kavranmalıdır? Diğerleri arasında bir tepki olarak mı düşünülmeli, yoksa</span> <span class="calibre3">condition bumaine'C</span><span class="calibre2">* mi tayin etmelidir? Bunlar aslında edebi sorular değildir, bilakis insan davranışı ve yaşam deneyimi ile ilişkisi vardır. Can alıcı soru, insanın kendi yaşadığı zamandan kaçıp soyut bir âleme mi geçtiği (insan bilincinde işte o zaman</span> <span class="calibre3">anğst</span> <span class="calibre2">ortaya çıkar), yoksa kötülüklerle mücadele etmeye ve içindeki iyiliği desteklemeye kararlı modern yaşamla mı yüzleştiğidir. Birinci karar, ardından başka bir karara götürür: İnsan aşkın ve açıklanamaz güçlerin aciz bir kurbanı mıdır, yoksa her ne kadar küçük de olsa değişiklik ya da ıslah için içinde rol alabileceği insan topluluğunun bir bireyi midir?</span></p>

  <p class="calibre1"><span class="calibre2">Dan hemen bu kısmı yeniden okudu ve işaretledi; yine okumaya devam etti. Tekrar tekrar siyaseten kendini ikna olmamış hissediyordu; iki adam arasındaki 1 930'larda yapılan sert tartışmada Brecht'in tarafında yer aldığına karar verdi ama sonra Walter Scott üzerine yazılmış ünlü bir makaleye hayran oldu. Kendisinin de yıllar önce Ivanhoe'nun sahneye konması için teklif edilen başarısız bir senaryo yazmış olmasından daha iyi bir nedeni olmasa da o sırada kendisi olabileceği, Scott'un kusurları ve faziletleri üzerine, onun kibar kahramanlarının kurnaz sıradanlığı üzerine bu ustalıklı yeni bakış açısının ne kadar değerli olduğunu hemen teslim etti.</span></p>

  <p class="calibre1"><span class="calibre2">Kısacası Daniel, kendini büyük Macar eleştirmenin büyüsüne, en azından insancıl, Erasmik yanına ya da Nil'in Afrika'nin içinden akması gibi Batı tarihinin içinden çağlayıp giden bu akıntıya kapılmış buldu. Her zamanki gibi bu, çoğunlukla Dan'in benzeşimle, siyasetten arındırarak soyutlaştırabileceği ve kendi yaşamına uygulayabileceği bir şey olarak görmesi yüzündendi bütünüyle, daha sonra Dan'in fark ettiği gibi kendisi, Lukacs'dan farklı olarak Thomas Mann'a ("şüpheli yollardan başarı kazanmış tipik burjuva, değersiz, yararsız, yapay kitaplar"), Brecht'e biçilen değeri vermeyi öfkeyle reddediyordu. Bu yaşamın özünü ve olağanüstülüğünü bütün olarak görmek için güç, düşünce, ciddiyet isteyen duygusal bir çabaydı. Bu bir bakıma ilaçtı ve Dan'in içinde yetişen burjuva, bu ilacın tadından hiç hoşlanmıyordu. Dan umulmadık şekilde bundan etkilenmişti hem dünya görüşünü hem de bir yazar olarak kendini serbest bırakıp yeniden tanımlamayı düşünüyordu.</span></p>

  <p class="calibre1"><span class="calibre2">Dan, kitabın ilgisini çektiğini itiraf ettiğinden daha fazla, önsözden zevk aldığını gizlemedi ama birazcık Jenny'yle ilgili olarak, Lukacs'ın görüşleri ve kuramları hakkında yaptıkları çok tarafsız, ihtiyatlı tartışmaların bir ikisinde yapay bir şey hissetmişti. Aslında ne hissettiğini söyleyemediğini biliyordu ama daha ziyade bu durumlarda Jane'le ilgili ve Jane'e karşı savunmaya geçmekle meşguldü. Daha net olmak gerekirse, o ilk akşam güvertede yaptıkları sohbette Dan, önsezisinin doğruluğunu Jane'e kabul ettirme çabasındaydı. Kuramsal, hatta duygusal uyuşma ile pratikte bunun nereye götürdüğü arasındaki fark.</span></p>

  <p class="calibre1"><span class="calibre2">Herkes Doğu Avrupa'da ve başka yerde baskıcı eşitsizliğin bedelinin ne olduğunu biliyordu ve aslında etraflarındaki Doğu Avrupa'nın daha özgür, daha mutlu bir insanlık olduğu karşı hegemonyasıyla pek savunulamazdı. Çoğunda sert ve fazlasıyla orta sınıf biçimciliği vardı, siyasi ve felsefi olarak özgürleşmekten ziyade, içten içe bundan çok daha fazla mahrum kaldıklarını hissediyorlardı. Jane bunu kabul etmek zorunda kaldı ama bunun ırksal bir sorun ve diğer ulusal gereksinimlere uyarlanmamış bir Rus Komünizminin zorla kabul ettirilmesi olduğunu iddia ediyordu, oysa Dan geçmişteki eski, akıldışı suçu seziyordu. Aslında biz yargılayamayız, fazlasıyla kendi kültürümüze bağlıyız, der gibi görünüyordu Jane. Bununla birlikte Dan gittikçe, alttan alta göründüğünden çok daha az uyuşmazlık olduğundan emin oluyordu ama yine de bir bakıma bunu ileri sürmek amaca zarar verirdi. Jane, Dan'in kibarlık, sadece sempatiklik olsun diye bunu yaptığından, aslında düşündüğünü gizlediğinden şüpheleniyordu. Dan'in içine bir önsezi daha doğdu: Jane, Dan hakkında hiçbir şey bilmiyordu, Dan'in nasıl birine dönüştüğünü ve bunun nasıl gerçekleştiğini, tıpkı Dan'in de Jane'i tanıyamaması gibi.</span></p>

  <p class="calibre1"><span class="calibre2">Samimiyetle aynı fikirde oldukları konular da vardı. Bunlar hepsinden ziyade genç Amerikalı çiftle ve Herr Profesör'le olan ilişkilerinde şekillenmişti. Karşılıklı alışveriş içine girmişlerdi.</span></p>

  <p class="calibre1"><span class="calibre2">Luksor ve Karnak gezisinden sonraki gün Abydos'u ziyaret etmek için bir grup, hurdası çıkmış taksiye bindirilmişti, Jane'le Dan taksilerden birinde Hooperlarla beraberdiler. Yol, ucu bucağı görünmeyen şeker kamışı tarlalarının arasından ve geniş, durgun bir kanalın yanından geçiyordu. Sıcak ve tozlu bir yerdi, köylerin yoksulluğu (buranın kan kurdu hastalığının olduğu bir bölge olduğu konusunda uyarılmışlardı) ve orada ikamet edenlerin hali acıklıydı. Geçen konvoyu selamlamak için dışarı fırlayan ve kuruş istemek için ellerini uzatan küçük kızlardan bazıları parlak renkli elbiseleriyle hayat dolu ve güzeldiler ama daha yaşlı olan kadınlar, kasvetli siyah elbiseleriyle bitkin ve sıska görünüyorlardı. Aralarında çok az erkek vardı. Yüzen çocukları ve kanalın ölümcül sularından testilerine su dolduran kadınları gördüler. Mitchell burada açlık sorunu olmadığı konusunda temin edici sözler söylese de insan aptalca bir kadercilik izlenimine kapılıyordu. Köylülerin temel yiyeceği foul,* proteince zengindi ve zaten şeker kamışı yetişen bölgelerde ücretler nispeten iyiydi.</span></p>

  <p class="calibre1"><span class="calibre2">Dan, sadece Jane'deki fellahlar hakkındaki kitapçıkta yazılan şeylerin uygulamadaki bir ispatı olmasına rağmen Jane'in bütün bunları belli belirsiz bir şaşkınlık, bir tür uyuşuklukla izlediğini sezdi. Dan, Üçüncü Dünya sorununun çaresiz genişliğinin, ülkesinde çok fazla dar fikirli siyasetin konu dışılığının kavranmasından daha az şaşırtıcı olduğunu tahmin ediyor ya da öyle umuyordu.</span></p>

  <p class="calibre1"><span class="calibre2">Belki de başlangıçta moralleri bozulduğu için ne Jane ne de Dan, duvar heykellerindeki zarafete rağmen, bitkin, ışıksızlıktan ağarmış, Flaxmanvari bir kalitede olsalar da Abydos'tan hoşlandı. Konuşkan turist rehberi, daha küçük şapellerden bazılarındaki klostrofobi duygusu, ışıksızlık. Onlarla birlikte iki Amerikalı tedbirli davranarak bir süre sonra ayrılıp rehber ve Fransız yolcuların hemen arkasından onları takip ettiler. Başka harika bir kabartma vardı: Her sene kocası Osiris ölümden dirildiğinde, onun penisini ovuşturan İsis kabartması. Dan bu kabartmayı önceki ziyaretinden gayet iyi hatırlıyordu kış uykusuna yatan kocasının yanına diz çöken Tanrıça'nın yüzünde tuhaf şekilde istekli bir sevecenlik, Persephone efsanesinin yankısı ve Andrea'yla yaşadığı özel bir olayı hatırladı. Hastalığından dolayı Andrea bir süre seksten uzak durmuştu ve kadim erotik imge, her ne kadar hem Kıpti Hıristiyanlar hem de Müslümanlar tarafından ahlaka aykırı bulunduğu için birbiri ardına değiştirilmiş olsa da onlara da o gün, daha sonra sekste ufak bir diriliş yaşatmıştı. Şimdi o ve ona eşlik eden üç kişi tek kelime etmeden kabartmanın önünde dikiliyorlardı, iki çift, diğer çiftin orada bulunmasından birazcık utanmış halde. Bu atmosferin dağıtılması gerekiyordu.</span></p>

  <p class="calibre1"><span class="calibre2">Dan, "Tabii bunlar aslında D.H. Lawrence'la Frieda" diye mırıldandı.</span></p>

  <p class="calibre1"><span class="calibre2">Amerikalılar güldü, Jane de "Ne bayağı" dedi.</span></p>

  <p class="calibre1"><span class="calibre2">"Sansür bile az gelir."</span></p>

  <p class="calibre1"><span class="calibre2">"Kesinlikle sana katılıyorum."</span></p>

  <p class="calibre1"><span class="calibre2">"Din her zamanki numaralarına başvuruyor. Bedeni öldür." Dan bunu söyler söylemez diğer çifti incitmiş olabileceğini fark edip hemen onlara göz gezdirdi. "Affedersiniz. Üstünüze alınmayın."</span></p>

  <p class="calibre1"><span class="calibre2">Kız soruya cevap verdi. "Yo, hayır, biz. .." derken, "Ben D.H. Lawrence'a taparım" diye ekledi. Sonra da oldukça çekingen bir şekilde, sanki Dan'le Jane akademik kanıt olmaksızın buna inanmayacaklarmış gibi eskiden D.H. Lawrence üzerine bir tez yazmış olduğunu ekledi.</span></p>

  <p class="calibre1"><span class="calibre2">Şapelden çıktıklarında, Jane, kıza hangi üniversitede okuduğunu sordu ve iki kadın gezinin geri kalanı boyunca ara ara süren bir sohbete koyuldular. Bu, Jane açısından, onların arkasında gezinen Dan'in kulağına çalındığı kadarıyla kararlılığın, iyi niyetin sürdürülmesi havası taşıyordu. Dan kızın sıra dışı ve ilginç olmadığına karar verdi, sırf onun gibi diğer genç yarı eğitimli Amerikalı kadınların binlercesinin arasından sıyrılacağı bir çekingenlik diploması vardı. Dan, kocasının da -her zamanki gibi hemcinsinin tatlı sohbetine de daha insafsız standartlar uygulayınca- gayet gülünç bir şekilde hayalgücü kıt biri olduğunu fark etti. Mitch çok fazla fotoğraf çekmesine rağmen hiçbir estetik içgüdüsü yokmuş gibi görünüyordu. Daha ziyade boyutlardan, pratik Amerika'nın daimi tavrıyla "vay be bu herifler nasıl yapmışlar bunu" şeklinde etkileniyordu.</span></p>

  <p class="calibre1"><span class="calibre2">Dan, Mitchell'ın da Kadim Mısır gibi bir şey olduğuna karar verdi. İzleyen günlerde gezdikleri Abydos'ta ve diğer yerlerde fena halde çok çeşitlilik takıntısı vardı: sayılara, listelere, birkaç tanesini kullanmak varken birini kullanmamaya. Mısır panteonun arkasında bir yerde Dan matematiksel, derin bir</span> <span class="calibre3">horror vacui</span> <span class="calibre2">ya da daha doğrusu</span> <span class="calibre3">horror uni</span> <span class="calibre2">ile malvarlıklarını kataloglayan bir süper tanrı keşfetmişti. Herr Profesör bu konuda daha sonra onu düzeltmişti ama Dan o günlerde çocuksu ve belki de alışılmışın dışında İngiliz kriket takımları olarak sınıflanan medeniyetler imgesi geliştirdi. Rakipleri. burada, Roma'da, çağdaş Amerika'da ve Rusya'da, Kitchener'ın Britanyası'ndaydı,- kendi takımı ise Minoslular'dan, Etrüskler'den gelip Rönesans'a, şimdiki İngiltere'ye olmasa da en azından geçmişte yine de bazen olduğu haline, onun İngiltere'sine uzanıyordu.</span></p>

  <p class="calibre1"><span class="calibre2">Belki de Dan'in Mısır kumandalı bu "onbir"e duyduğu derin nefret sanatının romantikleştirilememesi yüzündendi. Bu sanat inatla göze çarpacak şekilde tüketmeye ve toplumsal duruma dayanıyordu, firavunlar ve onların tanrıları dünyanın kendini beğenmiş ilk burjuvazisiydi. Alain Maynard'ın sert bir şekilde söylediği gibi, itfaiye teşkilatı sanatının doğuşu. Resimleri ve heykelleri, hesaplanmış bir kesinlik, biçimsellik, heybetli bir serinkanlılık kokuyordu. Her nedense kişisel hassasiyeti, hayata duyulan sevgiyi, tepisel her coşkunluğu, kendiliğinden meydana gelen her abartı ve soyutlamayı yasaklamışlardı. Sanatı kullanmışlardı sanatın onları kullanmasına izin vermek yerine, Stalin'le Zdanov'un zaten yapmış olduğu gibi.</span></p>

  <p class="calibre1"><span class="calibre2">Bir iki gün sonra Dan kendini Mitchell'a karşı daha müşfik hissedecekti. Jane, Abydos'ta çiftin çocukları olmadığını öğrenmişti. Thebes'te uzun bir gün geçirdikten sonra gemi Luksor'a dönünce, Amerikalıların eskiden hayatlarında ufak bir facia yaşadıkları haberiyle geri gelmişti. Bütün jinekolojik ayrıntılar lütfedilip anlatılmıştı: asla çocuk sahibi olamayacaklardı ya da en azından, Mitchell bilimin buna bir çare bulacağına dair ümidini yitirmese de Marcia bunu biliyordu. Marcia evlat edinmek istiyordu ama Mitch'e göre evlat edinmek başarısızlığın nihai bir kanıtı olacaktı ve bunu kabul edemezdi. Mısır evliliklerini kurtarmıştı, Birleşik Devletler'de katlanılması gereken baskılar çok korkunçtu. Mitch'in ailesi, onların içten içe bundan utanmaları, öyle görünüyordu ki kendilerini biraz kaybetmişlerdi.</span></p>

  <p class="calibre1"><span class="calibre2">Bu Jane'in görüşüydü herhalde, Dan bu konuda tartışmadı. Daha kibar olmaya gayret etti, Dan'in "şöhreti" ve film piyasası geçmişi kızı biraz huşu içinde bırakmıştı kesinlikle, Dan'in Jane'in önünde anlatmak istemediği türden söylenti ve ufak tefek dedikodular dinlemek istiyordu. Nihayet Dan, söz sırası kendisine gelince bu basit merakı giderdi. Jane'e çabucak anlayışlı rolü biçildi,- kız masada Jane'le daha çok konuştuğunda bile, orada daha fazla hoşgörü gösterileceğini biliyormuş gibiydi. Edfu'da bir keresinde Dan, Marcia'nın gizlice Jane'e baktığını görmüştü, o sırada Jane, Marcia'ya yakın zaman önce yaşadığı felaketi anlatıyordu, tuhaf bir bakış, dalgın, sanki kıskanç olmayan bir köpek gibi. Marcia bir gün, Jane'den önce yemeğe geldiği sırada Dan'e, "Bayan Mallory'nin" ona Michigan'da tanıştığı bir İngiliz kızı hatırlattığını söyledi. Kız sanki Britanya'yı anlayışlı insanlarla dolu ve kibar konuşan kadınlar gibi görüyordu. İngiltere'ye hiç gelmemişti, Dan de gerçeği söyleyerek onu hayal kırıklığına uğratmadı.</span></p>

  <p class="calibre1"><span class="calibre2">O halde bu çiftin neden Birleşik Devletler'den ayrıldığını bulmaya gerçekte lüzum yoktu ancak Dan'le Jane resmin parçalarını bir araya getirdi: onlar kısmen dünyadaki olaylar, kısmen de başlarına gelen talihsizlik yüzünden değerleri değişen iki genç insandı. Bu, kadın tarafında çok daha açık bir şekilde görülüyordu. Açıkçası kısırlığının açığa vurulması onu daha derinden incitmişti. İkisi de demokrattılar ama Vietnam konusunda aralarında bir bölünme vardı, bütün bunlar bir gün öğlen yemeğinde ortaya çıktı. Marda Amerikalıların Vietnam'dan çıkmasını istiyordu, orada bulunmaya hakları yoktu ama kocası, biraz parçalanmış bir şovenizmle —Vietnam'a hiç girmemiş olmaları gerektiğini kabul ediyordu— bu işin sonuna kadar sebat etmeleri gerektiğini düşünüyordu. İkisi arasındaki tartışma kızışmıştı. Marcia silaha harcanan paranın, israfın, zararın küçük bir istatistiğini verdi.</span></p>

  <p class="calibre1"><span class="calibre2">"Buna bir diyeceğim yok Marda. Rakamları biliyorum. Sorun sadece rakamlarsa sorun yok. Zarardan düşer, bırakırız."</span></p>

  <p class="calibre1"><span class="calibre2">Kız başını önüne eğdi. "Ne zamandan beri bilgisayarda bir virüs fark ettikten sonra o programı çalıştırmaya devam ediyorsun?"</span></p>

  <p class="calibre1"><span class="calibre2">"Bu aynı şey değil, Tanrı aşkına. Bunlar insan. O halde bütün bir projeyi durdururuz ama benden hayatı berbat olan bütün o çocuklara bunu açıklamamı isteme. Yani ne diyeceğiz ki? Kusura bakmayın arkadaşlar, biz sizi kazara yanlış bir rekabete göndermişiz mi?"</span></p>

  <p class="calibre1"><span class="calibre2">"Bu konuda saldırganlaşmana gerek yok."</span></p>

  <p class="calibre1"><span class="calibre2">"Tanrım. Saldırgan mı?" Fazlasıyla rahatsız olan genç adam başını birkaç kez iki yana salladı, derken zorla Dan'e doğru sırıttı. "Kusura bakmayın. Bu konuları konuşurken dengemizi kaybediyoruz. Belki de söylediğimizi geri alma konusunda deneyimlerimiz yeterli değil."</span></p>

  <p class="calibre1"><span class="calibre2">Kız yatışmış görünmüyordu, Jane'e şöyle bir baktı.</span></p>

  <p class="calibre1"><span class="calibre2">"İngiltere'de insanlar bu konuda ne düşünüyor?"</span></p>

  <p class="calibre1"><span class="calibre2">"Galiba biz de sizin gibi ikiye bölünmüş durumdayız."</span></p>

  <p class="calibre1"><span class="calibre2">Dan, "Jane, Oxford'da Vietnam'a askeri harekat yapılmasına karşı faal bir üyeydi" dedi.</span></p>

  <p class="calibre1"><span class="calibre2">"Faal olmak birkaç bildiri dağıtmaksa tabii."</span></p>

  <p class="calibre1"><span class="calibre2">"Marda, "Siz karşı mısınız?" diye sordu.</span></p>

  <p class="calibre1"><span class="calibre2">"Maalesef. Kesinlikle karşıyım."</span></p>

  <p class="calibre1"><span class="calibre2">Kız kocasına göz gezdirdi. "Mitch de karşı aslında. Bunu kabul etmiyor ama."</span></p>

  <p class="calibre1"><span class="calibre2">"Emin olduğunu kabul etmiyor. Hepsi bu." Mitch, Dan'e baktı. "Avrupa, tamamı Orasının ta cehennemin dibinde olduğunun farkındayım, ama oraya İkinci Dünya Savaşı gibi bakıyorum. Sizin haliniz ne olacaktı Nazilerle? Yani, onlarla mümkün olduğu kadar mücadele etmezseniz nerede duracaklar yahu?"</span></p>

  <p class="calibre1"><span class="calibre2">Jane, "Sanırım Hitler Britanya'yı işgal etmek niyetinde olduğunu ilan etti. Kuzey Vietnamlıların Pasifik'i geçmek niyetinde olduğunu sanmıyorum."</span></p>

  <p class="calibre1"><span class="calibre2">Marda öfkeyle, "Kesinlikle" dedi.</span></p>

  <p class="calibre1"><span class="calibre2">"Bir dakika. Kusura bakmayın ama bu, komünizm konusunda çok basit bir varsayım yürütmek değil mi? Duyduğuma göre Hanoi'nin arkasında başka biri var."</span></p>

  <p class="calibre1"><span class="calibre2">Jane cevap veremeden Marcia lafa karıştı. "Tamam, gerçekleşirse icabına bakarız o zaman."</span></p>

  <p class="calibre1"><span class="calibre2">"Bebeğim. Zaten şu anda gerçekleşiyor. Tanrım."</span></p>

  <p class="calibre1"><span class="calibre2">Tartışma birkaç dakika daha sürdü ve bu Dan'e gittikçe siyasi bir meseleden ziyade dilbilimsel bir sorunmuş gibi gelmeye başladı. Belki bu durumda psikolojik bir sorun aynı zamanda, ulusal mertliğin tehdit altına alınmasından korkan tehdit altındaki erkeklik durumu,- söylemin etkisizliği, başka fikir ufuklarının olmaması. Dan ,Mitchell'ı neyin rahatsız ettiğini anlayabiliyordu, bu özgürlük sorunuydu. Mitchell büyük ölçüde şartlanmış genç bir adam olmanın dışında görünmesine rağmen, evrensel bir deva olarak buna dehşet verecek derecede inanıyordu. Jane, fırsatçı Güney Vietnam hükümetinin özgür bir toplumu pek tartışmadığını ortaya attı ama Mitch bunun üzerine gitmedi. Özgür seçimler olmalıydı. Belki de bu ileri demokrasilerin şanslı oldukları bir ayrıcalıktı fakat Mitch, araz kabilinden böylesi canavarca bir elitizme ve karamsarlığa çatıyordu. O "hiç kimsenin" insanların çok cahil oldukları için seçim yapmalarına izin verilemeyeceğine karar vermeye hakkı olmadığını düşünüyordu ve Dan bir kez daha Amerikan niteliğinin temel ilkesi pragmatizm düşüncesinin dünyada nasıl sahneye çıktığı merakıyla baş başa kaldı.</span></p>

  <p class="calibre1"><span class="calibre2">Bu, Dan'e Birleşik Devletler'in başka bir Kadim Mısır çehresiymiş gibi görünüyordu. Dan turist rehberinden Uane'in gülümseyerek göstermesiyle) bir gerçeği öğrenmişti: Mısırlılar için ölüler ülkesi, güneşin battığı yerdi Batı ve onların ölüler için kullandıkları hüsnü tabirle "Batılılar" olmuştu. Eskiden her yeri kaplayan ölüme duyulan korku, her yeri kaplayan özgür olmamaya duyulan korkuya dönüşmüştü ve bunun kaynaklandığı tavrın abartılması ve sebebi olan körlük, firavunların öbür dünyayı garantilemek için duydukları tutku kadar acıklı ya da nafileydi. Bir milyon Asyalı köylü ölmeliydi, böylece yanılsama parçalanmadan kalabilirdi. Görünmeyen gerçek ve özgün komünizm determinizmdi. Daha da korkunç olanı onun beşinci kol faaliyetlerinin, ajanlarının, çökerticilerinin ve beyin yıkayıcılarının sadece gündelik dilde değil, yaşamdaki her eylemde var olmasıydı.</span></p>

  <p class="calibre1"><span class="calibre2">Tartışma herhangi bir çözüme kavuşmadan, öğleden sonraki gezileri için hazırlanmak üzere masadan kalktılar. O sırada Marcia susuyordu, yirmi dakika sonra kıyıya çıkılacak iskele tahtasının yanında toplandıklarında da ortadan yok olmuştu. Mitchell onun yorgun olduğunu, önceki gece pek iyi uyuyamadığını söyledi. Ama gezi sırasında Mitchell, Dan'le bir iki dakika yalnız kaldıklarında sanki yalnızca başka bir erkek bunu anlayabilirmişçesine çocuklarının olmaması sorunundan bahsetti, görünüşe göre bunun Jane'e söylendiğinin farkında değildi. Ara sıra bu duıum Marcia'yı zor biri haline getiriyordu, bu konuda hissettiklerini ve söyleyemediklerini savaşla ilgili duygularıyla dile getiriyordu. Mitch onunla tartışmaması gerektiğini düşünüyordu.</span></p>

  <p class="calibre1"><span class="calibre2">Dan, "Zor bir durum" dedi. Mitch anlayışlı bir şekilde gülümsedi. "Hayat canı istediğinde boktanlaşıyor."</span></p>

  <p class="calibre1"><span class="calibre2">"Kesinlikle haklısın."</span></p>

  <p class="calibre1"><span class="calibre2">"Başka çareler araştırdınız mı?..'<sup class="calibre6">1</sup></span></p>

  <p class="calibre1"><span class="calibre2">"Hepsini. Doktor bir arkadaşım var. En son araştırmalar konusunda beni bilgilendiriyor. Büyük bir buluş olursa, hemen yarın uçağa atlar gideriz."</span></p>

  <p class="calibre1"><span class="calibre2">Dan ise olması arzu edilecek en iyi duruma götüren anahtar olan teknolojiye duyulan bu küçük inançla baş başa kaldı. Bu meşhur ve tehlikeli mit, arkadaşının tavırlarındaki her şeyin önemini belirtiyormuş gibi görünüyordu. Mitchell'in çok sevdiği beyzbol imgesiyle üç kez topa vuramayınca oyun dışı kalmıştı ama beyzbol sopasının başına bir daha geçmeyeceğini henüz aklına getiremiyor ya da henüz top atan oyuncunun oyuna bile dahil olmadığını bilmiyor olsa da olayların doğası buydu işte. Bu türden bir masumiyete göre Virgil ve Volter henüz ortaya çıkmamışlardı. O gün Mitchell pek fotoğraf çekmedi, etrafta asık suratla dolaşırken Dan de onun durumuna üzüldü.</span></p>

  <p class="calibre1"><span class="calibre2">Marcia akşam yemeğinde yine çıkıp geldi. Kendine gelmiş görünüyordu, uyumuştu, görünüşe göre evliler arasında barış sağlanmıştı ve bunu gösterircesine, Lübnan ve Suriye'den, Amerika'dan geldikten hemen sonra oralarda yaptıkları tatilden bahsettiler: Beyrut, Şam, Babil ve Tüdmür. Özellikle en sonuncusu, inanılmazdı, dünyadaki en tuhaf lanet yer. Jane aynısını Oxford'daki birinden de duymuştu. Orada bir Haçlı kalesi yok muydu? Onlar aç aslanları doyuran Hıristiyanlardı, oraya da gitmişlerdi. Krak Şövalyeleri fevkaladeydi, Dan'le Jane tahmin bile edemezlerdi, orada çektiği birkaç nefis fotoğrafı yanında getirmemekle Mitch çok yazık etmişti. Dan içten içe buna katılıyordu,- övgüleri gittikçe can sıkıyordu. Çok az seyahat etmek tehlikeli bir şeydi. Dan gülümseyerek Nelson'un Trafalgar'daki meşhur hareketini, Jane'den esinlendiği saygılı uyarlamayla, tekrarlıyor izlenimi veriyor, kaşlarını kaldırarak dinliyordu.</span></p>

  <p class="calibre1"><span class="calibre2">Aslında, bu sıkıcı akşam yemeği sırasında, Mısırlı ilahi vasıfların fazlasıyla resimli ve özel eğilimlerini aklına takmış olduğundan kendisine verilen şerefi hiç fark edememişti. Sadece ondan beklenen görevi yerine getirmiyordu, Tanrılar arasında vücut bulmuş en karanlık, tuhaf ve her şeye gücü yeten Tanrı'yı karşılıyordu.</span></p>

  <p class="calibre1"><a id="bookmark0"></a><a href="#footnote1">1</a></p>

  <p class="calibre1"><span class="calibre2">Anadili farklı olan insanların konuştuğu ortak dil. (ç.n.)</span></p>

  <p class="calibre1"><a id="bookmark1"></a><a href="#footnote2">2</a></p>

  <p class="calibre1"><span class="calibre2">Alnı. Endişe, korku. (ç.n.)</span></p>
</body>
</html>
