<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1">TSANKAWI</p>

  <p class="calibre1"></p>

  <p class="calibre1">Miriam ve Marjory'nin beni terk etmelerinden kısa süre sonra New Mexico’ya gittiğimde bol bol boş vaktim olmuştu. Yönetmenim kovboy filminin çekimleriyle meşguldü ve bizim senaryo üzerine tartışmaların akşam yapılması gerekiyordu. Bölüm Santa Fe'de geçiyordu. Yalnız, bu sefer tek bir dağın olduğu kırlık bir alana gitmediklerinden, çekimler özellikle çöl üzerinden eyalete uzanan Kayalık Dağları'nın güneydeki son uzantılarında yapılıyordu. Orayı ilk defa ziyaret ediyordum ve benden önceki pek çok insan gibi (en ünlüsü D.H. Lawrence tabii ki) görür görmez oraya bayıldım.</p>

  <p class="calibre1">San Francisco ve New Orleans'la beraber Santa Fe bütün Amerikan şehirleri içinde en insancıl olanlardan biridir. Mucize eseri şu ana kadar gökdelen inşasını yasaklamayı başaran bu şehirdeki dikkat çekmeme siyaseti başka konulara kadar uzanır. En Amerikalı şehir merkezi mimarisinin, sıradan insanlığı ve gözden uzak bütün gerçek ölçülerini ezmek</p>

  <p class="calibre1">için, insanlar arasındaki mesafeleri açma girişimi olduğuna işaret eden sanırım Lewis Mumfold idi. Belki de bu yüzden yüksek bina dikme yarışından vazgeçilmesi büyük bir sanat ve zanaat topluluğunu cezbetmiş-tir. Santa Fe fark edilecek derecede rahat, taşralı, muhtemelen bununla gurur duyan insanların olduğu bir yer. İspanyol sömürgesinden kalma hoş sundurmalı kerpiç binalar, New Mexico'nun her akşam karanlığı ortalığı saran <span class="calibre3">pifion</span> kütüklerinin keskin hoş kokusu, yüksek çölün olağanüstü ışığı ve havası, kavak ağaçları, mahmur çarşı yerinin sıra sütunlu eski dükkânları, gecenin içinde çınlayan katedral çanları... Avrupalı mitin Amerika'sı gibi değildi. Orayı ilk gördüğümde de çok sevmiştim, o zamandan beridir de fikrimi değiştirmedim.</p>

  <p class="calibre1">Bunun yanında Santa Fe, etrafını çevreleyen manzarasıyla takdir duyguma çok ciddi hasar vermese de daha cazibesiz bir kasaba olabilirdi. Birleşik Devletler'de daha görülmeye değer yerler vardı ama hiçbirinde Santa Fe ile Taos arasındaki elli mil boyunca kuzeyde Rio Grande'ye sınır olan sıra dağların kusursuz dengesi, asaleti ve Antik Yunana özgülük yoktu. Çocukluğumdan aklımda kalan bazı siluetleri unutulmayacak kadar güzeldir. Dartmoor'un güney sınırı da böyledir. Burası her zaman düşlerimi süslemiştir ve konturlarının gizli modelleri görünüşte hâlâ çok farklı bir manzara oluşturuyor. Rio Grande Vadisi de güneybatının büyük Kızılderili merkezlerinden biridir ancak onlar için ayrılan vadideki arazinin aşağısındaki çağdaş köyler beni pek etkilemedi. Gediğin öbür ucunda, Santa Fe'ye bakan Jemez Dağları'nın tanık tepeleri üzerindeki terk edilmiş ortaçağa özgü yüksek yayla bölgesine ise bayıldım.</p>

  <p class="calibre1">Oraların havası çelişkili şekilde çok Avrupai, daha doğrusu Etrüsk ve Minos'lu. Yani kayıp, gizem ve hakkında hem sanatta hem de gerçekte çok az şey bilinen yerlilerin insanla doğa arasındaki yaşam tarzının bir görülüp bir kaybolan büyülü ilişkisinin yarattığı duygu yüzünden sık sık ziyaret ediliyor. Lawrence'ı gerçekten etkileyen şey bu olmalıydı. Ayrıca mükemmel şekilde kurulmuş, her köyün akropolü uçsuz bucaksız yeşil çam ormanlarıyla, engin düzlüklerdeki pembe volkanik süngertaşlı sarp kayalıklar üzerine oturtulmuş. Ufku, temelde kozalaklı ağaçların daha yükseklerdeki kavak ormanlarının birbirine karışan kehribarımsı grisi, kar ve gökyüzünün kusursuz mavisiyle çevrelenmişti. Manzara; uçsuz bucaksız, çoğu şehir sakininin varlığını unutmuş olduğu türden, daha nazik, asil ve henüz bozulmamış başka bir gezegendi. Girit'teki Phaestos, Avrupa'daki buraya en çok benzediğini bildiğim muadili.</p>

  <p class="calibre1">Jenny'yi çok kısa süreliğine oraya götürdüm. İki günlük tatilinde beni buna ikna etmiti çünkü bağlılığım konusunda ona karşı hâlâ mahcuptum. Böylece bir akşam Los Angeles'tan Albuquerque'ya kalkan bir uçağa binip gece de arabayla Santa Fe'ye gittik. Her şey biraz serkeş-çeydi çünkü yalnızca süper starların kendilerini ve çekim programlarını böyle bir tehlikeyle eğlenceye atma izinleri vardır. Jenny ilk defa Meksika yemeği yedi. Kaçamak yaparak ayarlamış olduğum sıradan eski posanda hoşuna gitti; gecenin zifiri karanlığı, çam ağaçlarının kokusu, geleneksel çömlekler, yerli çömlekleri, kilimleri ve takılarıyla Hintli tüccarların uzayıp giden dükkânları. _</p>

  <p class="calibre1">Ertesi gün onu Los Alamos'un gizli gölgesinin altındaki Bandelier Ulusal Parkı'ndaki Puye ve Frijoles Kanyonu'nu gezmeye götürdüm. Puye'deki kanyonun sık sıra halindeki meskenlerine gayret içinde tırmandı. Amerikan sincaplarını kandırmaya çalışıp hiç durmadan sorular sordu, ardından akropolün etrafını gezdi. Bir yer bülbülü, benekli bir ağaçkakan ve yaylaya ait çeşitli kuşları gösterdiler. Onu böyle harika bir yere getirdiğim için çok iyiymişim, burayı bildiğim için de çok zekiymişim... Liseli bir kız gibi beni öpüp durdu. Bütün bunlar Bandelier'de de devam etti ki orası oldukça farklı bir yerdir. Gizli, müzeye çevrilen "la bonne vaux" kanyonun dibinde; uykuda, ağaçlıklı, sessiz ve "Kızılderili Yerlilerin" zihnimizdeki tasvirinin hayal edebileceğimiz şeklinden de uzak... Cennet Bahçesi'nden çok uzak olmayan kendi halinde bir tarım kültürünün ilk örneği. Onların günümüzde hâlâ var olan bitkileri, avize ağaçları, silindir şeklindeki frenkincirleri, şifalı otları ve boya bitkileri, sanki canlılık veren bir şeye, eşit bir duruma, genç Restif'e bir zamanlar dünyanın öbür tarafını hissettiren her şeye sahip. "İnsan gülümsemeden edemiyor" dedi Jenny. Bakın, küf bağlamış yaşlı insanoğlundan daha uzun zaman dayandık biz, diyorlar âdeta.</p>

  <p class="calibre1">Arabayla, mükemmel bir akşam havasında, pembeler, sarılar ve yeşiller içinden, katlanmış devasa kadife bir kilim gibi uzanan kasabanın ardındaki dağların ağaçla kaplı kıvrımlarından tekrar doğuya, Santa Fe'ye indik. Üstümüzden berrak ve bulutsuz bir kış seması, hiçbir fotoğraf makinesinin çekemediği ya da hiç çekemeyeceği bir ışık yayılıyor, çünkü özü derinliklerinde gizli, renklerinde ya da dikey düzlemlerinde değil. Akşam yemeğinden önce tekrar çarşıda gezindik. Ona, geç vakte kadar açık olan turistik bir dükkânından gümüş ve firuze bilezik aldım. Margaritalarımızı yudumladık, yemek yedik, seviştik, kusursuz bir gündü.</p>

  <p class="calibre1">Kaçamak yaptığımız iki gün Jenny'nin her şeyi kendi bakış açısıyla anlatacağı son "yazısının" temeliydi. Jenny'nin orayı gerçek anlamda keşfedişi daha sonra gerçekleşecekti. Şimdi yeniden düzenlediğim, başlangıçta düzenleyebilmem için bana teslim etmişti, bu üçüncü yazısı olmasına rağmen hâlâ araya eklemeler yapılan yazısı, onun neden benden vazgeçmeyeceğini gösteriyordu. Los Angeles'ta yazacaktı, bizler hep "tırnak içindeydik" ve New Mexico'da birkaç saatliğine tırnaklardan kaçıp dışarı çıktık.</p>

  <p class="calibre1">Anlatmak zorunda olduğum şey dayanılmaz, neden onun uyarlamasını kullanamayacağım konusunda herhangi bir şekilde Jenny suçlanamaz. Ertesi sabah biraz daha alışveriş yapmak istiyordu, şehir dışına çıkıp eski bir Kızılderili yerleşimi daha görecektik, sonra oradan doğruca Albuquerque'ya çıkan otoyola inerek akşam uçağıyla California'ya geri dönecektik. Orası Tsankawi adında bir yerdi, arkeolojik olarak Puye ve Bandelier daha ünlüydü ama içlerinde gözdem, bütün bölgenin özü ve en sevdiğim de oydu. İlk ziyaretim sırasında birkaç kez, o zamandan beri de iki kez oraya gitmiştim.</p>

  <p class="calibre1">Neden bazı yerlerin böylesine derin ve kendine özgü çekiminin harcandığını, neden kişinin geçmişinin orada tuhaf bir şekilde birinin geleceğiyle buluşmasına benzediğini, kişinin neden gerçekte olduğu kadar geçmişte de hep oradaymış gibi göründüğünü hiçbir zaman anlayamadım. Bu, Thorncombe'daki çiftliği satın aldığımda çok şiddetli şekilde hissettiğim bir duygu, bilinçaltımın derinliklerinde bir yere duyduğum gerçek gereksinim ve bulduğum çeşitli bilinçli sebepler ise ikincil önemde. Thorncombe'la ilgili duygusal ve nostaljik kökenli oldukça bilinçli sebepler vardı, bu yüzden bu benzetme pek doğru değil ama bir Devon çiftliğini Tsankawi gibi bir yer ile kıyaslamanın aleni saçmalığı o kadar aptalca değil. Bir bakıma yayla, bütün mekânları ve sınırı aşıp akıldan çıkmıyordu. Sadece belirsiz ve unutulmuş bir Kızılderili kabilesine ait olmayan, kültürdeki belli binalar, resimler, müzikler, asil şiirin parçaları gibi üstün uyumun tüm benzer anlarına ait olan, az önce değindiğim gizemli olmasının yanı sıra daha sade bir aşinalığı da vardı. Zaten bu, geri kalan her şeyi; evrimin körlüğünü, dehşete düşüren israfını, kayıtsızlığını, zalimliğini, yararsızlığını açıklamaya yeterdi. Gizli bir yer olduğınu hissediyordum, gerçek bir inziva, aklıma hep takılan şeyin bir benzeri ama orası aynı zamanda zaferiyle övünen bir muhalif edasıyla ayakta duruyordu. Bu nihayetinde benim nezdimde Tsankawi'yi öteki yerlerden ayıran şeydi: içlerinde bir keder vardı, yok olmuş bir geçmiş, kültürel kayıp fakat Tsankawi, zamanı ve bütün ölümleri yendi. Onun ıssız sessizliği her zaman yüksek, fethedilemez bir nota gibiydi.</p>

  <p class="calibre1">Son ziyaretimde, üç yıl önce, Abe'le Mildred'ı da belki de bu yerin onların (en azından Abe'in) simgelediği türden gerçekliğe dayanıp dayanamayacağını görmek için benimle birlikte gelmeleri yönünde ikna etmiştim. Onları biraz kutsal bir toprağa ayak basacakları konusunda herhangi bir şekilde önceden uyarmamıştım. Yoldan yaylanın zirvesine yayan yürümeye alışık olmayan Amerikalılardan Abe'in yine hazin şakalarının bolluğuyla yarım mil kadar tırmandık. Yerel St. Bernar'ların iyi marka tekila sattıklarına emin miymişim, neden bütün İngilizler oldukça soğukmuş ve kendilerinin Kaptan Scott olduklarını sanıyormuş, filmlerdeki Kızılderililere bayılırmış ama bu rezervasyonu iptal edebilir miymiş diyerek yol boyunca söylendi... Sonra mağaraların tam da yoğun şekilde petek petek olduğu yerin önünde dikilirken Abe, "Burası konfeksiyon mağazası olmalı" dedi. Nihayet zirvede buranın harika bir manzarası olduğunu teslim etti ama yine de onlara hangi mağara peteğini satın almayı isteyip istediğimi sormadan edemedi. Akıllı biri olan Mildred gittikçe neşemin kaçtığını gördüğünden beni sakinleştirdi. Abe'in agorafobisi varmış, böyle yerler ve ıssızlık onu korkutuyormuş... Mildred, sonra çocukluğunda tatillerini geçirdiği Florida'da bir evin yakınındaki, her zaman yok olmuş Seminole'lere ait olan, yasak bir bölgeye giriyormuşsun gibi hissetmeden asla içine giremeyeceğin ormandan bahsetti. Mildred, "Sanki suç işliyormuşsun gibi" dedi. Burada da aynı şeyi hissetmişti. Çok ama çok güzel bir yerdi.</p>

  <p class="calibre1">Mildred bunu Abe'in "dangalaklığına" karşı küçük gizli bir Anglo-Amerikan anlaşması yapmak için kibarlıktan söylemişti ama biz gezerek arabaya geri dönerken Abe bunu tekrar yapmıştı: Neden ona böyle eziyet edildiğini bilmek istiyormuş, neden gettoyu ardında bıraka-mıyormuş, Mildred'a püriten diyebilecek yüzsüzlüğü nasıl göstermiş, vesaire... Hem tarihsel hem de günümüz açısından bu adil değildi çünkü Abe de aslında Bel Air'de gezindiği bahçesiyle hiç de Yahudilere özgü olmayan şekilde gurur duyup ilgileniyordu. Arabaya bindiğimizde inmek için ani bir hareket yaptı.</p>

  <p class="calibre1">"Bekle. Kafatasım arkadaki patikada kaldı galiba."</p>

  <p class="calibre1">Bunların hepsi, diğer insanlardan duygularımı paylaşmalarını beklememem gerektiğine dair bana ders olmalıydı. Bu sadece bir İngiliz takıntısı değildi, kişisel bir takıntıydı ve bunu, en hassas ziyaretçilerden bile sadece tekrarlanan bilgiyle kazanılan tepkileri almanın beklenemeyeceğini görmekte çocukça bir başarısızlığa uğramakla birleştirdim. Benim için burası sözcükleri biraz aşıyordu, aptal gibi, herkesten huşu içinde sessizliğe gömülmelerini istiyordum.</p>

  <p class="calibre1">Jenny'yle ben Tsankawi'ye öğleyi biraz geçe vardık. Hafifçe esen rüzgârdan yaydan yaz sıcağında hava yine eşsiz güzellikteydi. Arabayı sık fundalıklardan dağınık bir ormanın yanına park eder etmez güzel bir işaret göründü: Dağınık bir mavi kuş sürüsü, öten yalıçapkınları gibi uzakta bir çamdan diğerine uçarak güneşte göz kamaştırıyorlar. Jenny'yi bir denemeden geçeceği konusunda yine uyarmamıştım. Büyük bir kaya platformunun olduğu yere çıkan ilk bayıra kadar el ele yürüdük. Doğal bir basamak oluşturan türden bir etek, ilk alçak kayalıkta bir çıkıntı oluşturmuştu. Bu hemen Jenny'nin içindeki aktrisi memnun etti, basamağın sonuna kadar yürüdü, bir Sarah Siddons pozu vererek arkasını dönüp bana sırıttı. Jenny o gün mavilere bürünmüştü, mat haki pantolonla gömlek, pembe bir eşarp takmıştı, masumiyetinin simgeleyen ve her zamankinden daha fazla dikkat çeken çilleriyle güzel görünüyordu.. İkinci tuğla renkli kayalık tabakasının olduğu bayırı tırmanmaya devam ettik. Çıplak ayaklı ve çarıklı sayısız bir neslin aşındırarak yer yer otuz santim ya da daha derin oluşturduğu oyuk ve kabarmalardan oluşan mağara oyukları, yumuşak süngertaşından hafif tümsekler. .. Azimli bir dev tarafından oluşturulan, aşınmış eski Kızılderili patikasını izledik. Duvarlarda güzel soyut yazıların kavisleri ve aşağımızda, her yerde çam ormanı denizi, yarıkların olduğu vadiler, uzakta karla kaplı dağlar.</p>

  <p class="calibre1">Yukarıdaki kayalıkların eteklerinde gezinirken Jenny'ye her mağaranın girişindeki yer alan taş resimleri gösterdim. Jungcu mandalalar ve patika gözcüleri, yukarı kaldırdığı ürkütücü koluyla kayaya tuhaf bir şekilde heybetli ama anaokulu çocuğu düzeyinde resimler yapan adamlar var, biraz daha ileride de dar bir ayin mağarasının isli duvarına tüylerle süslenmiş bir yılan kazınmış. Sonra birkaç <span class="calibre3">pifion</span> kozalağı topladık, sonra onları sallayarak tohumlarını çıkarıp kabuklarını kırdık, içlerindeki yumuşak çekirdek yenilebilirdi. Böylece elimize güzel kokulu reçine bulaştı. Bir süre büyük bir kayanın dibinde oturup birer sigara içtik, Jenny sırtını omzuma yasladı, ayaklarımızın altında uzanan manzarayı seyrettik. Kayalar, rüzgârı kestiği için orası çok sıcaktı. Jenny ceketini çıkardı ve gömleğinin düğmelerini çözerek önünü açıp güneşin göğüslerine gelmesini sağladı. Bir süre konuşmadan oturduk, elim Jenny'nin çıplak belindeydi, sıcaktan içim geçip neredeyse uyumak üzereydim.</p>

  <p class="calibre1">"Keşke bütün giysilerimi çıkarabilseydim. Ne güzel olurdu.<sup class="calibre6">1</sup>'</p>

  <p class="calibre1">"Burada mı?"</p>

  <p class="calibre1">"Etrafta kimse yok."</p>

  <p class="calibre1">"Geçen gece hakkını kullandın "</p>

  <p class="calibre1">Jenny arkadan kolumu dürttü. "Her yer mağara."</p>

  <p class="calibre1">"Kahverengi Münzevi adında bir yılanı anlatayım o zaman sana. Akrepler, tarantulalar, Kara Dullar, vampirler, çıngıraklı yılanlar, Kızılderili kötü hayaletler de cabası..<sup class="calibre6">11</sup></p>

  <p class="calibre1">"Batıl inançlı!"</p>

  <p class="calibre1">"Ben bu düşünceye değer veriyorum."</p>

  <p class="calibre1">"Tembelsin de ondan. İmgelemin yok."</p>

  <p class="calibre1">Jenny'nin belini okşadım. "Fazlasıyla var."</p>

  <p class="calibre1">Jenny başını biraz omzuma doğru çevirdi. "Yarın, iğrenç, 'mış gibi' davrandığımız hayatımıza geri döneceğiz. Burada oturmak bile şimdiden bin yıl uzakta olacak. Gerçekmiş gibi gelmeyecek."</p>

  <p class="calibre1">"Mekânlara geri dönülebilir."</p>

  <p class="calibre1">"ilki gibi olmaz. Asla aynı olmaz"</p>

  <p class="calibre1">"Seks bunu değiştirecek mi?"</p>

  <p class="calibre1">Jenny bir süre bir şey söylemedi.</p>

  <p class="calibre1">"Sadece her zaman beraber olacaklarını bilmek bunu değiştirebilir."</p>

  <p class="calibre1">Sonra başını çevirip yukarı uzatarak beni çenemden hızla öpüp yerine oturdu. Gömleğinin düğmelerini iliklemeye başladı, gömleğini pantolonunun içine sokmak için ayağa kalktı, oturduğum yere doğru sırıtıp "Hadi seks yapmayan mutlu turistler olalım yine" dedi. Sonra da beni ayağa kaldırmak için elini uzattı.</p>

  <p class="calibre1">Kayalıkların etekleri boyunca birkaç yüz metre daha dolaştık, ardından yaylanın zirvesine tırmanabileceğimiz biryer bulduk. Oradaki merkezi Kızılderili evi, toprağın çember oluşturan duvarının etkisiyle biraz daha aşınmıştı. Orası muhtemelen on ikinci yüzyılda. keşfedilmişti ama ekinlerin yetiştirildiği vadi yataklarının yukarısında, çok elverişsiz bir yüksekliğe inşa edilmesinin nedenini hiç kimse bilmıyordu. Keza buradakilerin savaşçı kültürleri olduklarına ya da o sırada birileri tarafından tehdit edildiklerine dair bir kanıt yok. Konumu, her şeyde faydacı bir anlamı arayan herkesin aklını karıştırıyor, özellikle de bir Amerikalının. Gerçi benim için, ölü Kızılderililerin belki dinsel bir sebebin etkisiyle cennetle cehennem arasında kusursuz bir dengeyle asılı kalmak istedikleri çok açıktı.</p>

  <p class="calibre1">Yüksekçe bir taş yığının üzerine oturarak yüzümüzü otuz mil doğudaki Sangre de Cristo dağlarına, Taos Dağına ve Kayalık dağlarının kuzeyine çevirdik. Çölün ötesinde, güneyde, Albuquerque yakınında Water Melon vardı. Zeminin kavislerinin izin verdiği ölçüde uzaklar görülebiliyordu. Elini uzatsan tutacakmışsın gibi dursa da öbür yaylaya kadar iki mil uzaklık var. İki kuzgun etrafımızda halkalar çizip ötüyordu, bu seslerin Devon sessizliğinde ara sıra duyduğum seslerden farkı yok. Bir kuş, bir ses, beni alıp çocukluğuma otuz yıl içinde saniyenin en ufak birimine götürüyor. Yanımda da Jenny, biri elini yukarda olan dizine dolamış halde oturuyordu, rüzgâr hafifçe yüzünü yalayıp geçiyor ve eşarbının ucunu açıyordu.</p>

  <p class="calibre1">"Onlar ne öyle?"</p>

  <p class="calibre1">"Kuzgun ”</p>

  <p class="calibre1">"Kuzgunların sadece İngiltere'de olduğunu sanıyordum."</p>

  <p class="calibre1">"Bütün kuzey kutbunda. Kuzey yarımkürede her yerde. Kendilerine nerede bir yaşam alanı bulurlarsa orada yaşarlar."</p>

  <p class="calibre1">Jenny bir an kuzgunlara, sonra kurnaz kurnaz bana baktı. " 'Asla' demiyorlar."</p>

  <p class="calibre1">"Yanlış anlamış. Gerçek mesaj 'sonsuza kadar'dır <sup class="calibre6">11</sup></p>

  <p class="calibre1">" 'Dehşetengiz amansız ve kadim kuzgun... Sonsuza kadar kuzgun dedi' " Jenny dudaklarını kemiriyordu. "O kadar iyi olmadı."</p>

  <p class="calibre1">"Ve kendi türünün dışında her şeyi suçla."</p>

  <p class="calibre1">Jenny yüzüme baktı, dirseklerini dizlerine dayayıp çenesini avuçları içine aldı, eğlenerek beni seyrediyordu.</p>

  <p class="calibre1">"Birinin nasırıma bastım."</p>

  <p class="calibre1">"Ayak illeti mi, yoksa hatalı düşünce mi?''</p>

  <p class="calibre1">"Yapma. Edgar Allan Poe ve bende ne sorun var?"</p>

  <p class="calibre1">"Bu dünyadaki gerçek, arkandaki ormandan dışarı hiç çıkmıyor."</p>

  <p class="calibre1">Tsankawi, Los Alamos atom bombası deneme sahasının kenarında. Birkaç mil uzaktaki gümüş rengi devasa hangarın tepesini görebiliyorduk ancak. Ağaçların arasından millerce gizlenerek geçen tel örgünün ötesinde, yer yer gözcü kuleleri bulunuyordu. Jenny etrafa göz gezdirip arkasını döndü.</p>

  <p class="calibre1">"Onun güzel, eski bir duygusal şiir olduğunu düşünüyorum hâlâ "</p>

  <p class="calibre1">"Onun için sen, genç, güzel bir duygusal aktrissin"</p>

  <p class="calibre1">Jenny dikkatle bana baktı. "Bu hoşuma gitmiyor."</p>

  <p class="calibre1">"Ornitomansi'yi bilmeyen bir kuş."</p>

  <p class="calibre1">"Ne demek o?"</p>

  <p class="calibre1">"Kuşların isabetli uçma ve ötme tahmini. Romalılar bu işin merak-lısıydılar"</p>

  <p class="calibre1">"Senin gibi buna inanmayan herkesi aslanların önüne mi attılar?"</p>

  <p class="calibre1">Jenny artık alaya almadan bana bakıyordu.</p>

  <p class="calibre1">"Bu sabah junkoları fark etmişsindir. Hâlâ umudum var"</p>

  <p class="calibre1">"Onları, öyle oldukları için sevmem neden yeterli değil? Yani aptalca isimlerin hepsini ve korkunç bilimsel terimleri öğrenmek istemiyorum."</p>

  <p class="calibre1">"Her şeyde cehaletten kaynaklanan hoşgörüyü haklı çıkarmaman için."</p>

  <p class="calibre1">"Ama bu tam da senin yaptığın şey. Beni küçümsüyorsun çünkü ne hissettiğimi bilmiyorsun. Burada seninle beraber olmamın anlamı benim için, kuşlar, arılar ve kuzgunlarla beraber olmaktan daha büyük." Jenny, "Ben bir insanım. Bu başka her şeye karşı kör olduğum anlamına gelmiyor" dedi.</p>

  <p class="calibre1">"Tartışmayalım."</p>

  <p class="calibre1">"Ben tartışmıyorum. Şikâyet ediyorum."</p>

  <p class="calibre1">"Tamam."</p>

  <p class="calibre1">"Birşeylere kendi açımla baktığımda çok biçimci oluyorsun."</p>

  <p class="calibre1">Buna cevap vermedim ve Jenny, "Ve de biçimci sözler kullanıyorsun" diye ekledi. Ona gülümsedim ve bir süre gözlerime baktı, sonra dönüp bir dirseğinin üzerine yaslandı. "Her neyse, ne anlamı var ki!.. Bir sonraki erkeğim muhtemelen işin doğa kısmından herkes kadar sıkılıyor olacak."</p>

  <p class="calibre1">"O oyunu bir daha oynamama konusunda anlaştığımızı sanıyordum."</p>

  <p class="calibre1">Jenny birşey söylemedi. Tam önünde, Amerikan sincabı yuvası yapmak için oyulmuş yumuşak toprak yığını vardı. Kırık bir çömlek parçası alıp aylak aylak eliyle temizlemeye başladı. Sonra da görebileyim diye yukarı kaldırdı.</p>

  <p class="calibre1">"Bu olağanüstü değil mi? Bir köşesinde delik var. Birisi süs eşyası olarak kullanmış olmalı."</p>

  <p class="calibre1">Beş santim genişliğinde, üzerinde siyah çizgiler ve soluk gri arka zeminde daha yoğun zikzaklar vardı. Deliği görebiliyordum, yüzlerce yıl önce Kızılderili bir kadın tarafından dikkatli bir şekilde delinmiş. Jenny onu mavi gömleğinin üzerine doğru tutuyordu.</p>

  <p class="calibre1">"Güzel değil mi?" Bir kolunun üzerine dayanarak oturuyordu, toprağı elemeye başladı. "Başka var mı acaba merak ediyorum." İki kırık parça daha gün yüzüne çıktı ama daha küçüklerdi, çizgileri daha az dikkat çekiciydi. Jenny yine delikli parçayı gömleğine sürtmeye çalışıyordu. "Dört beş tane bundan bulursan, süs yapabilirim, harika dururlar" Birden bir elini yukarı kaldırıp alnına hafifçe vurdu. "Dan, harika bir fikrim var. Fairfax'taki şu küçük kuyumcu atölyesi. Onlar bu parçaları gümüş bir telin üzerine takabilirler. Bütün herkese ne hediye alacağım diye düşünüyordum."</p>

  <p class="calibre1">O sabah, Santa Fe'de ayakta durmuş, Jenny'nin bir sürü yüzük, bilezik ve boncuk tepsisinden takı seçmesini seyrederken bu konu açılmıştı. Jenny eziyet veren zevkiyle, biraz ecdadına ait, biraz da öfkeli bir azimden kaynaklanan, sadece müsrif bir film yıldızı olmamakla, kazıklanmaya duyduğu nefret arasında bir çelişki içindeydi. Bir istisna, annesine bir gerdanlık dışında, almak istediği şeylerin fiyatı çok fahiş olunca almaktan vazgeçmişti.</p>

  <p class="calibre1">"Gerçek bir İskoç böyle konuşur."</p>

  <p class="calibre1">"Yuuh. Çok daha kişisel olabilirlerdi."</p>

  <p class="calibre1">Jenny ayağa kalktı, etrafa bakınıyordu, derken birkaç metre ötede biraz daha yağma yaptığını gördüm. Onun yere diz çöküşünü seyrediyordum, yine ince toprağı eşeleyip hemen bana başka bir kırık çömlek parçası gösterdi.</p>

  <p class="calibre1">"Bak, öyle güzel ki. Daha bile iyi."</p>

  <p class="calibre1">Jenny küçük bir kız gibiydi, fena halde kırık çömlek parçalarını bulmaya kaptırmıştı kendini. Oracıkta oturuyordum, Jenny gezine gezine, iki de bir diz çökerek biraz daha uzaklaşıyordu. Pembe eşarbını çekip bir tarafta topladığını gördüm ve sonra tekrar ayağa kalkarken eşarbını köşelerinden eğreti bir torba gibi tutarak kaldırdı.</p>

  <p class="calibre1">Hangi unsurların bir araya gelmesinin beni daralttığına hâlâ emin değilim. Jenny'nin geleceğimiz açısından yasaklanan konuyu açmaya ikinci kez girişmesi ve bunun gizli bir sataşmadan daha az ciddiyetle canlandırılmasının verdiği duygu, doğanın bağımsızlığı konusunda küçük bir gösteri, onun bu yerin eşsizliğini duyumsayamadığı hissi, onun için buranın diğerleri üzerinde sadece bir çeşitleme olması, fanilik; tekrar ele geçirilemezliği, derinliği, güldeki kurtçuk, burada tekrar Jenny'yle beraber olabileceğime dair olasılıklara karşı, çoğu zaman zevk veren bir duygu. Çünkü sürekli olmayış, deneyime değişmeyen hiçbir evliliğin başaramayacağı bir lezzet katar. Ama artık bu, büyük Olimpos manzarasında acı ve kekremsi bir tat bırakıyordu.</p>

  <p class="calibre1">İki kuzgunun ötüşü sıklaşmaya başladı ve kendi bölgelerine girmiş olan kızıl kuyruklu bir şahine saldırdıklarını gördüm. Ses Jenny'nin bile dikkatini çekti, kırk metre öteden arkasını dönüp bana bunun sebebini göstermek için işaret etti. Amerikalılar o kuşa şahin deseler de aslında o kuş <sup class="calibre6">İ</sup>ngiltere'deki akbabanın farklı bir çeşididir ve uzaktan kolay kolay ayırt edilemez. Yalnızca güruh halinde saldırmaları, Güney Devon semalarındaki benzer manzaralardan farklı değildi ki bu beni alıp Thorncombe'a, oradaki geçmişime, şimdiye ve Jenny'nin sağlam bir gelecek kurmasının imkânsızlığına götürdü.</p>

  <p class="calibre1"><span class="calibre3">Ben bir insanım...</span> İçimde bile bunu her zaman aramızda tutacak (başka engeller çıkmasa bile) biri değilim pek. Bu ikinci rastlantı, iki tür olarak görmekle, <sup class="calibre6">İ</sup>ngiliz sayfiyesine has genel davranışçılık kuramının çok yabancı ve ücra bir yerde yeniden ortaya çıkması, bir bakıma bunu kanıtlıyor gibi görünüyordu. Uzun süreli ilişkilerimin hepsi, güya gizli bilgi ve deneyimin bu dünyası ile beraberdi... Tabii ki sadece tarihsel anlamda değil, temelde de benzerliklerin gözlemcisi ve depolayıcısı olmam da etkiliydi. Gerçekten beni memnun edip sürükleyen şeyin onda dokuzu, ne kadar samimi olursa olsun, aralarında hareket ettiğim insanların anlayışının çok daha altına buzdağı gibi batmıştı. Bütün bunların bir tür suçluluk ve pişmanlık olduğunu ileri sürmüyorum. Bu daha ziyade arzulu bir kibirlilikti, daha doğrusu benim Jenny'nin fark ettiğinden çok daha derin şekilde İngiliz olduğumun kibirli bilgisiydi belki de çünkü dış görünüşler, oyunu tuhafça yapılanmış, açığa vurulmamış anılara dayanan gerçek duyguların açık edilmediği imgelemden daha az açık ederdi.</p>

  <p class="calibre1">Biz, geçmişte yaşayan ve gelecekte yaşayacak topluluklardan başkayız. İngilizliğin bu mayasına, sürekli şimdinin içine kaynayan geriye dönüşün (ya da ileriye gidişin) psikolojik ve duygusal denginin olduğu yerde, doğasına tamamen aykırı bir şekilde, şimdi imgesine bağlanmasının sanatsal iddiası bende uzun süre körlük yarattı. Tabii ki senaryolarda geriye dönüşlervardı ve Kitchener'daki bir sahnede de büyük ölçüde kullanacaktım ama aslında geriye dönüş sahnelerinden hiçbir zaman hoşlanmamıştım. Geriye dönme sahnelerinin davetsiz, biçimsiz, iyi marangozların, Citizen Kane gibi bir iki nadir durum dışında, kaçınmaya çalıştığı türden bir iş olduğu (diğerleri arasında Abe'den) öğrendiğim hakikatin bir parçasıydı.</p>

  <p class="calibre1">O gün bu, kitabın aklıma yazmaya çalıştığı küçük, ilk tohumuydu: Irksal varlıkla aklımın gerçek yapısına daha uygun olacak bir çevreye duyulan bir özlem ... Yoğun, birbirine karışan, sıkışmış, çizgisel ve ilerleyen bir şey olarak değil, zamanı ufuk çizgisi gibi yatay olarak ele alan kurgulara özlem. Tsankawi'de bir zamanlar yaşamış olan insanlardan öğrendiğim bir şey yüzünden vurgulanan bir özlemdi bu. Onların, şimdiki zaman dışında zamanı ve geçmişle geleceği mevcut olmayan şimdi kavramları dışında düşünememelerinden, bu şekilde bir tür anılarla duyguları eşit, parçalanmış çağdaş insanın tamamen kaybetmiş olduğu külli aklı meydana getirmesinden kaynaklanıyordu.</p>

  <p class="calibre1">İleriye gidiş neredeyse ortaya çıkar çıkmaz kendini elde edilemez olarak bildiren bir fikirdi, ileriye gidişi o anda romana dayanarak düşünüp düşünmediğimi bile hatırlamıyorum artık. Şayet aklım uygulanabilir bir şeye işliyorsa bu tiyatroya, kısmen de Jenny'ye dönüşe dayanarak işliyordu. Jenny kurallara uygun bir sahneye duyduğu güçlü aşkı elinde bulunduruyor ve benim bu konudaki karamsarlığım konusunda dırdır ediyordu. Ama asıl mesleğimin çok uzağında olmam içinde bulunduğum gerçek dakikalarda, Tsankawi'de, Jenny, kuzgunlar, şahin ve bütün yankıların şiddetlenmesi bende hoşnutsuzluğa neden oluyordu.</p>

  <p class="calibre1">Kamera, diyalog ve dramatik sanatın son derece ötesinde, gözün görebileceğinin ötesindeki tüm manzaralar kadar ulaşılmaz. En temiz ve açık mekânda kendimi hapishanede bir adam gibi hissediyordum.</p>

  <p class="calibre1">Bu duyguları şu anda mevcut bir nesneye bağlamak zorundaydım, pek adil olmayacak şekilde bunun Jenny'nin kırık çömlek parçası avcılığı olduğuna karar verdim. Binlerce kırık çömlek parçasının yaylanın zirvesindeki her yeri kaplamasının zararı yoktu, bu bir bakıma kutsal bir şeye saygısızlıktı, neredeyse Abe'in, tuhaf bir çevreye yaptığı şakaları dışında tepki gösterememesi kadar kabaydı. Jenny burayı kullanıyordu ve buranın artefaktlarına bir kilise, müze veya başka birinin evindekilere olduğundan daha fazla hakkı olmadığını sezmiş olması gerekirdi.</p>

  <p class="calibre1">Artık kesinlikle fazla zorlama olan bu benzeşmeyi savunmuyorum. Hatta o anda kendi kendime bundan rahatsız olmamın gülünç olduğunu söyledim. Ufacık bir doğruluğu varsa bile (yolun aşağısında bir ikaz panosu, ziyaretçilerden sit alanından el yapımı hiçbir şey almamalarını rica ediyordu) adamakıllı bir tepki, Jenny'ye kibarca bazı yerlerin soyup soğana çevrilmeyerek huzum kazanmış olduklarını ima etmek gerekecekti. Jenny, özellikle bunun benim için bir anlamı olduğunu bilirse anlardı. Ama doğuştan ya da doğuştan olmasa bile İngiliz olarak bir kere Jenny'yi karalar karalamaz bu konuda hiçbir şey söylememeye karar verdim. Yani bu olayı Jenny'ye göz yumuyormuş gibi yapmak için değil, kendimi iyi biri olarak ödüllendirmek ve bir de daha ağaçların arasındaki saklandığım yeri gizli tutmak için kullandım.</p>

  <p class="calibre1">Bu kesinlikle Tsankawi'yle ilgili değildi. Jenny'den, yıllardır başka kimseye ona olduğumdan daha fazla âşık olmadığım gerçeğiyle, gizliden gizliye çok daha imkânsız bir tepki bekliyordum. Bunun asla işe yaramayı p Jenny'ye karşı adil olmamasına, doğru şeyi yaptığımıza, çok dikkatli bir şekilde aramızda sadece uzun ömürlü bir ilişki ve bu konuda herhangi bir tartışmayı varsayıma dayalı bir oyun olarak davranılmazsa tat vermeyecek gibi görülebilecek şekilde istek kipinde kurmuş olmamın da önemi yok. Jenny'nin gizli kalanları okumasını hâlâ istiyordum. O oldukça haklıydı. Mojave'de ona evlenme teklif ettiğimde bunu bir bakıma reddetmesini rica ederek sırf merakımdan, ne cevap vereceğini görmek için yapmıştım. Hatta Jenny'nin yarı şaka yarı ciddi, yarı sevecen hayır deyişini bile onayladım. Ama sanırım aynı zamanda Jenny'den, her erkeğin yaptığı gibi kendi benliğini ya da bunun içinde en azından bendeki daha gizli unsurlarla zıtlaşan bütün yanlarını feda etmesini bekliyordum.</p>

  <p class="calibre1">Onu kandırmak için devam eden teşvik, evlilik olasılığını keşfetmek, yalan söylemek ve onun evinin hanımı, çocuklarının anası olabileceği, benimle yaşaması ve sanat kariyerine devam edebileceğini önererek buna direndiğim için biraz güveni hak edecek kadar çaba göstermiştim. Sinema dünyasının daimi cinnetlerinden biri sözleşme başlıklarındaki bu güven meselesi üzerine dayanarak çıkan hadiselerde yatar. Kim kimden önce geliyor, harflerin büyüklüğü, boyutlarının ne kadar olacağı sorun olabilir O gün benim durumum da buna benziyordu. Jenny onu bırakıp gidişimin cezasını yeterince vermiyordu ve geriye bakınca kırık çömlek parçası toplamadaki gerçek kusunın, onun kayıp uygarlığıma yeterince saygı göstermemesi olduğunu düşünüyorum. Ben kırık bir çömlek parçasıydım ve görünüşe bakılırsa bütün parçalar Jenny için süs eşyası, kız kardeşler ve arkadaşlar için ucuz hediye anlamı taşıyordu.</p>

  <p class="calibre1">Jenny yirmi dakika kadar sonra geri geldi, elinde havalanan pembe eşarbıyla bulmuş olduğu şeyleri bana göstermek için yanıma çömeldi. Kırık parçaların gümüşle çerçevelenirse daha da güzel görüneceklerine karar vermişti. Çalışma sahasından aniden ayrılmasıyla ilgili ona şaka yollu takıldım. Hile kolaydı ve Jenny pandantiflerini düzenlemeye, üçlü beşli küçük sıralar halinde dizmeye, yerlerini değiştirmeye, istiflediklerini tekrar düşünmeye dalmıştı. Ama sonra başkaları geldi. Aşağıdan genç bir çift belirince Jenny bulduğu şeyleri büyük bir suçlulukla eşarbıyla gizledi. Genç çift yakınımızdan el sallayıp selam vererek geçip gitti. Genç adam çocuğunu sırtına almış, Kızılderililerin çocuklarının sırtlarında taşındıkları gibi taşıyor, üzerinde uzun bir hippi eteği olan çokciddiyüz ifadeli genç karısı da önde yürüyordu. Araştırma öğrencisi ya da entelektüel bir topluluktanmış gibi hoş bir yakınlık hissi uyandırıp gösterişsizlikle birlikte sadelik duygusu veriyorlardı. Ama onlar buraya davetsiz gelmişlerdi. Bunu yürüyüp uzaklaşmalarını seyreden Jenny'nin gözlerinde de görüyordum. Jenny o anda çok tuhaf bir şeyyaptı. Kırık çömlek parçalarının örtüsünü açtı ve onlara baktı.</p>

  <p class="calibre1">"Dan, sence yaramazlık mı yaptım? Bunları buraya bırakmalı mıyım?"</p>

  <p class="calibre1">Bunun genç aileyle, onların Amerikan yerlileri olması ve onlardaki mutlu yoksulluğun yarattığı cesur havayla ilgisi vardı, benimle değil.</p>

  <p class="calibre1">"Kaybolacaklarını sanmam."</p>

  <p class="calibre1">"Bu geçirdiğimiz iki günü anımsatacak bir şeyin olmasını öyle çok istiyorum ki."</p>

  <p class="calibre1">Jenny o sırada başını kaldırıp bazen yalnızken yaptığı gibi ciddi, neredeyse çocuk gibi bir dürüstlükle gözlerime baktı. Gülümsedim çünkü o gülümsemiyordu.</p>

  <p class="calibre1">"Onları topla o zaman. Şu uçağa yetişeceksek... <sup class="calibre6">11</sup></p>

  <p class="calibre1">Aramızdaki bu ani kötü duygulanma ve hiçbir şey söyleyemeden ya da daha doğrusu söylememiz gereken dışında her şeyi, Dan'i kaybettiğimi bildiğimi ama nedenini bilmediğimi söylemek çok üzücüydü. Nedenini tahmin etmeye çalışarak. Birden çok korktum. Aslında öfkelendim, keşke konuşmuş olsaydım. Bu duyguların en kötüsü, birdenbire birini tanımadığını fark etmek. Erkeklerin bundan hoşlandığını, buna aldırmadıklarını veya dikkat etmediklerini düşünüyorum. Ama bu, tahmin edilemeyecek ölçüde kadınları mahvediyor. Bunun şu bebekli çift yüzünden olduğunu düşünüyordum ama emin değildim. <span class="calibre3">Sen</span> bu iki günün bana ne anlam ifade ettiğini bilmiyordun çünkü sürekli düşünüyordum. Onunla evli olmak böyle bir şey olmalı, kendi başımıza ve başka kimseyle seyahat etmek istemeyeceğimi biliyordum, ayrıca doğa meselesini gerçekten öğrenmeye başlıyordum, en azından bu konuda seninle kavga etmek istemeyerek oranın senin için önemini anlamaya <span class="calibre3">başlıyordum</span> ... <sup class="calibre6">İ</sup>kinci gün boyunca, birinci gün de öyleydi, kendimi sana ne kadar yakın hissettiğimi anlayamazsın. Bu yüzden sevişmek istedim ama sadece sevişmek de değil. Bu yüzden senin kuzgunlara güldüm. Kadınlarla ilgili pek çok dışsal şeyi anlasan da içsel olanların hiçbirini bazen düşünmüyorsun, belki daha da kötüsü, bunları biliyorsun ama bilmezden geliyorsun. Benim aslında ne düşündüğümü, kim olduğumu, nereye gittiğimi bilmediğimi biliyorsun. Benim gibi kızlar gerçekten, içten içe koruma dostluklarına gereksinim duyarlar.</p>

  <p class="calibre1">Sen böyle geri çekilip beni yasakladın.</p>

  <p class="calibre1">Sana evlenme teklif etmeyi istiyordum. O anı tam olarak hatırlıyorum: Arabaya tekrar bindiğimiz zaman, yolu bulmak için haritaya bakıyordun. Yapamadım, ağlamak istiyordum. Yani bunu orada halletmeliydik öyle ya da böyle. <sup class="calibre6">İ</sup>kimiz de korkaktık. Bir bakıma beni korkunç bir şekilde belki de İngilizlerin kkoçları hep aldattıkları tarzda baştan çıkardın. Her nasılsa senin yolunun daha ince, daha kültürlü, nihayetinde daha iyi işlediğini ve bizim aptal <sup class="calibre6">İ</sup>skoç dürüstlüğünün taşralı olduğunu iddia ettin.</p>

  <p class="calibre1"><sup class="calibre6">İ</sup>şte! Beş dakikadır bir şey yazmıyorum, ağlıyorum inadına. Senden nefret ediyorum. Daha genç olmadığın için senden nefret ediyorum. Çok uzaklarda olduğun için. Bir dahaki telefon konuşmamızda sana bunu söyleyemeyeceğim için.</p>

  <p class="calibre1">Sen <span class="calibre3">biliyordun. Birşey</span> söylemeliydin.</p>

  <p class="calibre1"><span class="calibre2">BATIYA DOĞRU</span></p>

  <p class="calibre1"></p>

  <p class="calibre1"></p>

  <p class="calibre1">On buçukta, güzel bir duyguyla yeni bir çözülümün karışımı içinde dağılmış olarak yola çıkmıştık. Geçmiş unutulmuştu, artık medeni insanlardık. Hepsi gelip Thorncombe'da bir gece geçirip Caro'yla beni şereflendireceklerdi ve ben bile Nell'le bir an yan yanayken bu konuyu kimseyle konuşmayacağı için Jane'in inatçı kafasına biraz akıl sokmaya çalışmak için görevlendirilmiştim. Biraz bu kardeşçe sevgi havasının ve kısmen farklı çocukların orada olmasının da etkisi vardı. Oradan ayrılır ayrılmaz bu konu hakkında Jane ile yavan bir şekilde konuşabilirdim. Ama yanımda harita okuyan Paul vardı ya da okuyormuş gibi yapıyordu ve rollerimizi devam ettirmek zorundaydık.</p>

  <p class="calibre1">Kış günlerinde şu gökyüzünün hâlâ açık ama sisli olduğu bir günde yola çıktık, araba kullanmayı zorlaştıracak kadar çok sisli değildi ama görüş alanı bir iki mil ötedeki grilik içinde daralıyordu. Güneş ışığı sürgit pusluydu ancak tepemizdeki gökyüzüyse donuk mavi renkteydi:</p>

  <p class="calibre1">Görülebilenin yarısının sürekli gizlendiği, sadece hayal edilebildiği zaman havanın Ingilizliği hoşuma gitti.</p>

  <p class="calibre1">Bütün gün köklerinde, merkezinde ya da en azından bütün üstünlükleri kolayca ortaya çıktığı gibi Ingilizlere özgü olacaktı. Başlangıçtaki utangaçlığından sonra Paul, her sabah bu sorunu yenmek için uyanı-yormuş gibi görünüyordu, son zamanlarda edindiği merakla ilgili incinebilir olduğunu ispatladı ama bazı zamanlar biraz tutarsız oluyordu. Bilgilerinin birden sonuna geldiği kıyılarda buluyordu kendini, on beş yaşında biri olarak ve bu konudaki bilgimin de cehalete yakın olmasından yola çıkarak ortaçağ tarımı üzerine çarpıcı bilgiler edindiğini söye-leyebilirdim. Paul, resimli eski hikâye serisi Ripley gibi inanır mıydınız türünden gerçekler gösterme eğilimindeydi ama bunlar, Ingiltere'de "kapalı" ve "düzlük arazi" (hem çitle çevrili olan hem de olmayan), malikâneye ait sistemler, sabana koşulmuş bir çift öküz, saban tasarımlarıyla sürüm yöntemleri, donanımları, araziler ve ly11chets hakkında bildiği gerçeklerdi. Paul'ün yanında her şeyin elle çizildiği bir dosya vardı. Arabayı sürerken başımı eğip sürekli oraya göz atmak zorunda kalıyordum; çok düzenli, özenli bir çocuk olduğu kesin, teknik anlamda kötü bir ressam değil ve dışarıya karşı davranışlarına göre herkesin öyle olacağını umduğu çok daha olgun bir el yazısı var. Paul'e bu konuya neden bu kadar çok ilgi duymaya başladığını sormam hataydı. Bunun bir soru olmadığını bilmem gerekirdi, her ne kadar kibarca sorulursa sorulsun, yetişkinler gizli bir alçakgönüllülüğü akla getirmeden soru sorabilirler. Paul bir an tereddüt etti.</p>

  <p class="calibre1">"Kralları, kraliçeleri ve bütün o saçmalığı sıkıcı buluyorum sadece."</p>

  <p class="calibre1">"Ben de sıkıcı buluyordum. Ama benim hiç seçeneğim olmadı."</p>

  <p class="calibre1">O sırada Paul'e kendi yatılı okulumda yaşadığım dehşet verici olaylardan bahsettim, arkadan Jane de lafa karıştı.. . O yaşta Dartington gibi aydın bir yerde olduğı için ne şanslı olduğunu söyledik. Paul suskun halde meşum bir ilgi gösterdi ve sonrasında ben kendi gençliğime katlanmak zorunda kaldım. Bunun üzerine sofu bir ahlaksızlıkla birazcık daha disiplinli olmanın Dartington'daki arkadaşlarından bazılarını incitmeyeceği üzerine yorum yapıldı. Bunun Paul'ün annesiyle babasının onu oraya gönderdikleri için dolaylı bir sitem olduğı, onların düşündüğü kadar "zor" biri olmadığı duygusuna kapıldım. Ama bu, Paul'ün annesine uzattığı gizli bir zeytin dalı olabilirdi. Bana fazlasıyla Anthony'yi hatırlatıyordu. Henüz başa çıkmayı öğrenemediği ve kesinlikle babasının ironik espri anlayışını hafifletememiş göründüğü belli olan anlaşılmaz bir inatçılık, her ne kadar başlangıç biçiminde olsa da muhtemelen günün birinde onu bir bilgin yapacaktı. Belki de oldukça zorluk çıkaran küstah bir bilgin olacaktı. Pinpon masasında zavallı Penny'nin karşıladığı toplara nasıl smaç yaptığını unutmamıştım. Paul çok acınası şekilde bir şeyler kazanma gereksinimi duyuyordu.</p>

  <p class="calibre1">Jane pek fazla bir şey söylemedi, sadece Paul'ün bir şey unutup unutmadığını ya da yeterince açıklayıcı olup olmadığını soracak kadar konuştu. Jane'de biraz fazla anaç bir kaygı vardı ve Paul bunu seziyordu ama bu sefer beni başkalarının sorumluluğunu yüklenen kişiyi değil, kendisinin müttefiki yaptı.</p>

  <p class="calibre1">Shaftesbury'de A30 yolundan sapıp Grimstone Down'ı bulmak için güneye gittik. Paul ödevini zorluk çıkarmadan yapmıştı ve Volvo'nun içinde oturup Nell'in ısrarla bize verdiği sandviçleri yedik. Paul etrafa bakmak için o kadar hevesliydi ki sandviçlerimizi bitirmeden yanımızdan ayrıldı. Bir süre onu izledik, elinde kitabı, Kelt tarlalarını araştırmaya başlamıştı bile.</p>

  <p class="calibre1">"Çok sabırlı olduğun için teşekkürler, Dan."</p>

  <p class="calibre1">''Bu işe fena kaptırmış."</p>

  <p class="calibre1">"Keşke somurtmakla can sıkıcı olmak arasında başka bir anahtarı daha keşfedebilse."    '</p>

  <p class="calibre1">Ben ön koltuktaydım, arkada oturan Jane'e doğru biraz dönmüştüm ama ön camdan oğlunun ayakta durduğu yere, kendini alıştırmaya çalışmasına bakıyordum.</p>

  <p class="calibre1">"Espri anlayışı olan bir kız bulursa <sup class="calibre6">11</sup></p>

  <p class="calibre1">"Bir umut."</p>

  <p class="calibre1">"Bilmem. Fena çocuk değil."</p>

  <p class="calibre1">"Sorun bu değil. Kendisine gülünmesinden nefret etmesi" dedi Jane, "Roz onu fazla mesele yaptığımı düşünüyor" diye ekledi.</p>

  <p class="calibre1">"Ee... hazin bir tecrübem olduğu için söylüyorum."</p>

  <p class="calibre1">"Anneni hiç tanımadığını sanıyordum."</p>

  <p class="calibre1">"Annemin yerini dolduran kişi, sürekli yaygarası, ona ne kadar çok şey borçlu olduğumu iş işten geçene kadar fark etmeme engel oldu."</p>

  <p class="calibre1">"Bu hiç olmamasından daha iyidir yine de."</p>

  <p class="calibre1">Eğlenerek arkaya şöyle bir göz attım. "İkinizi de hep kıskanmışım-dır. Dışişleri Bakanlığı öksüzleri olmak çok <span class="calibre3">cool</span> ve sıradan."</p>

  <p class="calibre1">"Öyle olmak zorundaydık hayatta kalmak için. Bütün o dadılar, hizmetkârlar süıilsü. Onlarla <span class="calibre2">en</span> <span class="calibre3">poste</span> iken bile, babam smokiniyle bize iyi geceler öpücüğü veren biriydi." Jane öğle yemeğimizden arta kalan döküntüleri toplamaya başladı. "Geçen gün birkaç eski fotoğrafı ayırıyordum. Fotoğraflardan birinde sefaretle ilgili bütün şıklığıyla babam vardı. Gözyaşı dökmek öfkeyle bile pek mümkün değil... Terzi mankeni gibi." Jane alçak sesle, "Galiba çok abarttım" dedi.</p>

  <p class="calibre1">"Ama bu tek seçenek değil."</p>

  <p class="calibre1">"Öyle olmamasına çalışıyorum."</p>

  <p class="calibre1">"Ben, Caro vicdanımı rahatsız ederken pek öyle değilim."</p>

  <p class="calibre1">Jane kısa bir süreliğine suskunlaştı. "Geri dönüş yolunda konuştuk, Dan. Dün öğleden sonra sizin yanınızdan ayrıldıktan sonra." Bir an Jane'in kahverengi gözlerini gördüm, sonra başını önüne eğdi. "Gelecekte daha tedbirli bir tavır takınacağım."</p>

  <p class="calibre1">"Caro'nun rızasıyla umarım!"</p>

  <p class="calibre1">"Evet, Caro rıza gösterdi."</p>

  <p class="calibre1">"Şu son on gündür Caro meselesinde senin tavsiyene uymaya çalışıyorum."</p>

  <p class="calibre1">"Sonrasında bu konuda kendimi kötü hissettim."</p>

  <p class="calibre1">"Saçmalama. Caro konusunda Wytham'da o gün en başından beri haklıydın."</p>

  <p class="calibre1">"Unutmuşum."</p>

  <p class="calibre1">"Günün birinde Caro'nun bana ihtiyacı olabileceğini söylemiştin. Ama o sırada değil." Ben de Jane'e gülümsedim. "Bunun için o zaman senden nefret etmiştim."</p>

  <p class="calibre1">"Kulağa tahammül edilemeyecek bir şey gibi geliyor. Unutmuştum "</p>

  <p class="calibre1">"Haklıydın."</p>

  <p class="calibre1">"Böyle bir şey söylemeye hakkım yoktu."</p>

  <p class="calibre1">Bir an Wytham'daki o günün ardında yatan duygu ortalığı kapladı ama büyük bir gedik açılmadı.</p>

  <p class="calibre1">"Söylediği şeylerin o yılları atlatmama yardımı oldu Jane. Geçmişe bakınca... <sup class="calibre6">11</sup></p>

  <p class="calibre1">"incitiyorlar mı?"</p>

  <p class="calibre1">"Olması gerektiği kadar çok değil. Bir keresinde Caro'yu ilk defa buraya getirdiğim zaman çekilmez derecedeydi."</p>

  <p class="calibre1">"Evet, bunu hatırlıyorum. Nell'den duymuştum. Caro'yu da üzmüştü."</p>

  <p class="calibre1">"Çok tuhaftı. Birdenbire kim olduğumuzun farkına vardık. ikimiz açısından da. Ayrıca senin de tahmin ettiğin gibi <sup class="calibre6">11</sup></p>

  <p class="calibre1">"Wythamlı Pythia'nın<a id="footnote1"></a><sup class="calibre6"><a href="#bookmark0">1</a></sup> yanılmazlığı."</p>

  <p class="calibre1">"Çoktan unutuldu. Caro sayesinde karşılığını buldu"</p>

  <p class="calibre1">"O zamanlar kendimden öylesine emindim ki ..."</p>

  <p class="calibre1">"Şu veya bu şekilde hepimiz öyleydik."</p>

  <p class="calibre1">Yüz metre ötede, yolun aşağısında Paul'ün belli belirsiz bir sitemle bize doğru baktığını gördük. Jane'in yer değiştirdiğini duydum.</p>

  <p class="calibre1">"Sanırım tahammül edebilirsen bir başka konferansta daha hazır bulunmamız gerekecek."</p>

  <p class="calibre1">Paul'ün, zemin seviyesindeki şeylerin havadan çekilmiş bir fotoğrafa göre çok daha karmaşık olduğunu keşfettiği için ilerleyemediğini fark ettik ama yürümeye devam etmemizi önerdim. Sonunda Paul'ün fotoğrafında görebildiğimiz çizgideki bir kıvrıma rastlayınca nerede olduğumuzu fark ettik. Issız yayla, çakmak taşlarıyla kaplı kahverengi toprak, Jane saygılı bir şekilde ilgili, yine nutuk çeken Paul, tepemizde dönen kızkuşu sürüsü, donuk günışığında güneye inen açık yeşil Dorset kırları, Paul'ün bana insan muamelesi yapması. .. Paul, birdenbire herhangi bir adam <span class="calibre3">annesinden</span> daha iyiymiş gibi, ondan ziyade benden ilgi ve onay beklemeye başladı. Tarihi yeniden yazdım. Ben Jane'le evliydim, Paul bizim oğlumuzdu, sürekli böyle gezintilere çıkıyorduk. En azından o sırada biz iki yetişkin, hayatlarımızı birlikte geçirmiş olsaydık ne kadar farklı olabileceğimizi merak ettim. Daha iyi bir yazar olabilirdim ya da en azından daha az fani bir piyes yazarı. Belki de Jane bir zamanlar bağlandığı kariyerine, tiyatroya devam edebilirdi. Ama bu durumun onu daha iyi bir kadın yapıp yapamayacağımdan çok şüpheliydim.</p>

  <p class="calibre1">Onun zenginliğiyle ve büyük ölçüde yurtdışında geçen çocukluğuyla ilgili imada bir ipucu vardı, eskiden sıkça tartışılan lehte ve aleyhteki şeyleri duymamış olmamdan kaynaklanmıyordu. Jane ve belki Neli de her zaman terzi mankeni ardındaki gerçeği aramaya yönlendirilmişler, böylece eşit ölçüde şu veya bu şekilde tatminsiz evlilikler nasip olmuştu. Bu, Jane'in Anthony'yi seçmesinde farkında varmadığı bir etken olmalıydı. Anneleri hep şık biri olmuştu; mevki, para ve eski elçilik yaşantısının taşlaşmış hiyerarşisine temeldeki ilkelerini terk edemeyecek kadar alışmışlardı. Jane'in annesi aptal değildi, aslında kendi çapında oldukça sade ve eğlenceli bir kadındı ama içten içe son derece bencildi, anneanne olarak hediye ve para açısından cömertliğini kızlarının ikisinden de gizlememiş olduğu bir gerçekti. Nell ona daha çok benziyordu. O hafta sonu tekrar fark etmiş olduğum bir şey ama aynı yoğun saygının izi kendi halinde olan Jane'e karşı da vardı. Jane'in annesinin yaşadığı türden bir hayatı artık küçümsemesi aslında sorun değildi, annesinin ikinci evliliğindeki Amerika evresi esasen farklı olmamıştı. Bir kültürü almak veya vermek, Jane'e her şeye kendi tarzında bakma kararlılığı şüphesiz ilk elden miras kalmıştı.</p>

  <p class="calibre1">Ama en azından bu bir görme işleviydi. Oğlu, görünüşe göre babası gibi bakmaya dalmıştı. . . Artık hiçbir şey görmeyen ya da arazi sistemleri dışında hiçbir şey görmüyormuş gibi görünen Paul'de de aynı amaca yönelik takıntılı tuhaflık vardı. Herhangi ilgi dağıtıcı bir şey, kızkuş-)arına bakmak için bir süre durmamız, birkaç dakikada Jane'le benim, zirvesinde toprak tabyası olan bir vadinin karşısındaki tepeye ne dendiğini haritadan çözmeye çalışmamız Paul'ü rahatsız etti. Öğrencilik günlerimizde Anthony'nin tutumlarından biri kısmen şiiri, aslında güzel yazının her türünü hor görüyormuş gibi davranmasıydı. Anthony'nin vecizelerinden birini hatırlıyorum: "Mecaz, Batı uygarlığının lanetidir." Bu, dilin tümünün, en mantıklı ve felsefi olanın bile özündemecaz olduğuna işaret etmekte yetersizdi, mecazın retorik kullanımı zararlıydı... Hatta bir keresinde Shakespeare'i, üç yüz yıl kadar Freud'u bilimsel olarak engellemek yerine Hamlet'i yazdığı için kınamaya kalkıştı. Ciddi değildi tabii, imkânsız olan bir argümanla bizim gözümüzü kamaştırıyordu yalnızca. Bunun yanında Anthony'nin gerçekte çok daha derin, neredeyse korku düzeyinde, toplanmış, sınıflanmış, tam olarak tanımlanıp not edilemeyecek bir nefreti vardı. Daha önce onun Dactylorchis grubu veya şaşırtıcı bir sıklıkla melezleşen Britanya yabani orkidelerine olan takıntısından bahsetmiştim. Sanırım orkide türleri arasındaki geçişlerin sınırı Anthony'nin keyfini ciddi şekilde kaçırmıştı ve orkideler, onun sözde son derece düzenli olan nesnelerinin doğasındaki rahatsız edici kusurdan çok daha az botanik bir meydan okumaydılar. Paul, bilinçli ya da bilinçsiz, onun ayak izinden gidiyordu. Belki de Jane'in "başka bir anahtar" derken aslında kastettiği şey buydu.</p>

  <p class="calibre1">Bu çok eski toprak, Saksonların gelişinden önce ilk kez sürülen, saban pulluğu tarafından çakmaktaşları tekrar tekrar kırılmış, Jemez'deki güneybatı Kızılderililerimden çok daha anlaşılması güç adı bilinmeyen sayısız nesil, bunu bana sessizce söylemiş gibiydi. Burası soğuk, sert, oldukça kederli bir yerdi. Jane'in işaret ettiği gibi, bir Tess turpu çapalamak veya taş toplamak için kusursuz bir yer olabilirdi. Ayrıca metaforların anası zaman açısından zengindi. Bilim oradaki bir fotoğraf makinesi gibiydi: bir hapishane.</p>

  <p class="calibre1">Sonunda, bir saat sonra Paul'ü neredeyse zorla sürükleyerek oradan uzaklaştırmak zorunda kaldık. Bütün gününü ve devamında geceyi bayırların ve tarlalardaki setlerin izini sürerek memnuniyetle geçireceği çok açıktı. Ama bir gün yine arabayla onu Dorset'e getireceğime 'söz verdim, belki de yaza gelebilirdik ve ona araziyi ölçüp keşfetmesi için biraz daha zaman verdim. Geri dönüş A30'dan daha çabuk olabilirdi ama güney yolundan, Jane'in bilmediği Dorchester üzerinden gitmeyi önerdim. Kısa sürede Hardy heykelinin yanından geçtik, hazin ve her zamanki gibi trafiği kınayarak yokuş yukarı kıyıdaki tepelere çıkıp Maiden Castle'ı geçerek benim için gizemli varlığın, İngiltere'nin batı sınırlarından birinden karşı yakaya geçtik... Start Point'in aşağısına uzanan berrak Lyme Körfezi ilk kez gözümüze ilişiyor ve havanın bundan daha açık olduğu günlerde, batı ufkunda Dartmoor, memleketin ilk kokusu, Paul'ün sıkıcı eski düzlük arazi İngiltere'si sonunda ardımızda kaldı. Yeşil, kapalı ve yoğun bir geri dönüş var önümüzde.</p>

  <p class="calibre1">Son "yabancı" kasabada, Bridport'ta durup birer fincan çay içtikten sonra Devon'a vardık. Kireçli topraktan koyu kırmızı tarlalar, inci gibi bir gün batımı, sarılar ve yeşiller, buharın içinde ateşe batan güneş, tepede Exeter Katedrali'nin zayıf karanlık silueti. Çocukluğumdaki en yakın kasaba, her sokağıyla köşesini bildiğim, yoldan yokuş yukarı çıkıp uzayan her kavisini, çalı çitini, çiftlik ambarını ise hâlâ daha da iyi bildiğim Newton Abbot'tan geçerken hava kararmıştı. Ardından Paul farların aydınlattığı dar sokaktaki dış kapıyı benim için açtı. Evin yukarısında ön kapı açıktı, kulakları arabanın sesinde olmalıydı. İhtiyar Ben ve Phoebe evin gerçek sahipleriymiş gibi bizi bekliyorlardı.</p>

  <p class="calibre1">Çiftliği satın aldıktan ve müteahhitler işlerini bitirdikten hemen hemen bir yıl sonra ben olmadığımda ev boştu. Zaten ihmal edilmiş olan bahçe daha da tarumar olmuştu. Bir keresinde ben yokken bir yatak odasının üstündeki çatı akmıştı, tavanın yarısını kabarmış, berbat olup kirlenmişti. Evin arkasındaki çiftlik ahırlarından birini yaşanacak bir yer olarak bıraktırmıştım, tam olarak ne olduğunu bilmesem de stüdyo ya da Caro'yla okuldan arkadaşları için çalışma odası olarak kullanalabilirdi fakat her nedense orası hiç kullanılmadı. Orasının artık işe yaramayan bir yer ve eve bir köşede dursun diye gelen aptalca bir mezat girişimi olduğ duygusu güçlü bir şekilde hissediliyordu. Bir gün elime üç aylık bir senaryo işi geçince bunuThorncombe'da yapmaya karar verdim ve böylece mülk sahibi olmanın birkaç sorumluluğuyla yüz yüze geldim.</p>

  <p class="calibre1">Nadiren alışveriş yapıyor ya da oraya hiç gitmemiş olsam da köyde ileri yaşlardaki çoğu kişi beni hatırladı. Ara sıra kilise çanlarını duyabiliyordum ve bu kadarı kâfiydi. Ama bir akşam, üç aylığına orada yaşamaya gelişimden kısa süre sonra sigara almaya köydeki birahaneye gittim. Oradaki ihtiyar bir adam beni tanıdı. Otuzlu yıllarda papaz evinin sebzelerinin bakımına yardım etmişti kısa süre, birden, belli belirsiz olsada yüzünü hatırlamıştım. Savaşta ortadan kaybolmuştu, bahçe işini başka birisi yapmıştı. Gerçekte Ben, benim savaş zamanındaki hasat tarlasından hatırladığım, şapkasına hercaimenekşe takan çarpık bacaklı ihtiyar adamın oğluydu. Artık altmışlarına gelmişti.</p>

  <p class="calibre1">Ona yarım litrelik bardakta elma şarabı aldım, havadan sudan konuştuktan sonra hâlâ bahçıvanlık yapıp yapmadığını sordum. Açıkgöz</p>

  <p class="calibre1">Devonlu rolü yaptı, ağır işi artık kaldıramıyormuş, belli olmaz yardım edermiş, hanıma sorması lazımmış, belki bir gün bisikletle gelebilirmiş. Para konusunu açtım ama "Sağ olasın ama para mesele değil" dedi. Mesele tabii ki paraydı. Hep öyledir Devon'da sıkıştırınca da, ahmaklığımı tasvip etmeyerek başını salladı. "Eski günlerdeki gibi değil ki, saatlik yevmiye feci arttı." Bu hem babamın geçmişteki cimriliğine hem de şu andaki gerçek kâr etkenine dokundurmaydı. Ama bunun yanı sıra sanırım bu tuhaf adam, "yaşlı" Rahip Martinlerin oğlunun eve neler yaptığını görmek için merakından çatlıyordu.</p>

  <p class="calibre1">Ertesi gün öğleden sonra, söz verdiği gibi çıkıp geldi. Bahçenin durumunu görünce küçük dilini yuttu ama evle çiftlik ambarına adamakıllı bir işin gerektiğini düşünüyordu. Mutfakta bir bardak elma şarabını daha içti. Beklediği ikinci işareti verdim, yerel enflasyon artışına önemli bir katkıda ve bisikletle geliş zamanını saat ücretine dahil etmekte ısrar ederek işini sağlama bağladı. İhtiyar Ben birinin enayi olup olmadığını yüzüne bakar bakmaz anlardı. Böylece yarım günlük bir bahçıvan, daha doğrusu oldukça hazin bir köy tarihi edindim. O ve karısı Phoebe'nin çocukları yoktu, Ben'in iki erkek kardeşiyle bir kız kardeşi köyü terk etmişlerdi. Onun içkiyle de sorunu vardı. Daha sonra Phoebe'den, Ben'in hem içince kaba bir adam olduğunu hem de Phoebe'in geçmişte onu iki kez terk ettiğini öğrendim. Babam bütün bunları biliyor ve makul bir Hıristiyanı oynuyor olmalıydı, belki de benim gibi yavaş yavaş adamdan hoşlanmıştı. Ben'in eli ağırdı ama işinde çok dikkatliydi. İblis herifin teki olmasına rağmen dürüstlüğü ve karısına olan düşkünlüğü aşikârdı.</p>

  <p class="calibre1">Bir ay boyunca Ben'in karısıyla karşılaşmadım. Bir gün onun bisikletinin lastiği patlamıştı, ben de arabamla onu bisikletiyle beraber köye bıraktım. Phoebe küçük evlerinin ön kapısında yaşlı bir kadınla dedikodu yapıyordu, bizim araba durunca bir fincan çay içmek için içeri buyurmamda ısrar etti. Tipik Devon yüzüne sahip ufak bir kadın, Ben'den daha genç, hâlâ biraz genç kız gibi, ak düşmüş saçlarına rağmen fazla meraklı. Ona, masum meraklılığına bile hemen kanım ısındı. "Ben, yaptığınız her şeyin çok güzel olduğunu söylüyo, Bay Martin." Ben de güzel olabileceğini ama çok temiz olmadığını, bu günlerde köydeki bütün kızlar iş için Newton Abbot'a gitmeseydi diye dilediğimi (temizlik için de halen birini bulmaya çalışıyordum) söyledim. Bunun üzerine köy geleneklerinin zayıflaması üzerine yapılan her zamanki yorumların dışında söylenecek bir şey olamazdı ama tohum filizlenmeye başlamış olmalıydı, zira birkaç gün sonra Ben bir teklifle kapıya dayandı. Her gün iş için arabayla Newton'a giden bir komşuları varmış;</p>

  <p class="calibre1">Phoebe'yle birlikte ikisini sabahleyin getirip geri dönerken de evlerine bırakacakmış. Phoebe eskiden hizmetçilik yapmış. Bu eski evi bir güzel temizleyecekmiş, zaten evde canı sıkılıyormuş. Evleri, oyuncak bebek evi gibi küçücük bir kulübeymiş.</p>

  <p class="calibre1">Ruhlarının sadelikleri ve inceliklerini çok çabucak kavramaya başladım ama Phoebe bu konuda görünüşte felsefiydi, çocuk sahibi olamaması onu çok derinden etkilemişti. Phoebe'nin içinde, görünürde herhangi bir şeye annelik etmeye karşı genel eğilimi dengeleyen metafizik bir acı yatıyordu. Ben'in ara sıra uyguladığı şiddetine rağmen o da patrondu. Çok geçmeden bu konu hakkındaki her şeyi duymuştum, bir keresinde Ben'in Phoebe'nin kolunu nasıl kırdığını, doktora nasıl yalan söylemek zorunda kaldıklarını, Ben' in nasıl içtiği, berbat eski düşük kalite bir viskiyle kendini öldürmeye kalktığını anlatmışlardı... Aynı zamanda onlar köy dedikodularının da madeniydiler ve beni yavaş yavaş bu yere daha yakından bağladılar. Benimle ilgili olan her şeyin aynı şekilde köye taşındığına da eminim. Onlara, köyden ayrıldığımdan beri yaşadıklarımdan ve meraklarını gidermek için şimdiki halimden yeterince bahsettim, Caro'yla da tanıştılar. Phoebe geldiğinde bana öğlenleri sıcak bir kap yemek pişirmeye başladı. Mutfak bilgileri çok basitti, her yeşil sebzeyi lapa olana kadar kaynatsa da bunu dört gözle bekler olmuştum. Phoebe, oldukça hızlı şekilde işlerin evle ilgili olan kısmının sorumluluğunu üzerine almaya başladı ki ev artık çok, çok daha temizdi. Uzun süredir şapele pek gitmediğinden, ruhunda günahkâr kalmıştı. Benim gitme vaktim geldiğinde Phoebe'nin evin tozunu almak için haftada bir kere eve gelmeye devam etmesi konusunda anlaştık, Ben de her zamanki gibi bahçeyle uğraşmaya devam edecekti. Anahtarları onlara bırakınca gözüm arkada kalmazdı.</p>

  <p class="calibre1">Bu iki yılı aşkın süre boyunda böyle devam etti. Bir gün yine oradayken Ben'le Phoebe büyük bir dertle geldiler: Küçük evleri istimlak edilmişti. Evin sahibi onlar değilmiş tabii ki ve eve haftalık gülünç denecek kadar düşük, birkaç şilin gibi bir kira ödüyorlarmış, ev sahibi, onlardan kurtulmak için bu düzenlemeye itiraz etmiyormuş ama Phoebe'ye göre çoktan başlatmıştı... Köyde yeniden ev bulup bulamayacaklarının bile garantisi yokmuş... Bu bürokratik zalimlik beni o denli öfkelendirdi ki ertesi gün birinden bunun hesabını sormak için Newton Abbot'a gittim ama benim gibi insanları idare etmeye alışık olduğu belli olan rakiple karşılaştım. Ben'le Phoebe'in düşündüğü kadar kötü değilmiş bu, belediye evinde kalamazlarmış çünkü belediye evleri aileler içinmiş ama köy için huzur evleri düzenlenmiş, orada bir öncelikleri olabilirmiş. Sekreter, isimlerin kurşun kalemle yeni eklendiği bir liste bile gösterdi.</p>

  <p class="calibre1">Böylece Ben'le Phoebe'yi evime kabul ettim. Dönüştürülen çiftlik ambarında yaptıkları iş karşılığında kira ödemeden kalabilirlerdi. Onlardan gidip bu konuda bir iki gün düşünmelerini istedim. Onlar da çekine çekine eğer bundan eminsem memnuniyetle yapacaklarını söylediler. O zaman kabul ettiklerinde bir kez olsun onların talihsiz yaşamlarında bir şeyin yolunda gitmesine memnun oldum. Bir keresinde Phoebe bana çocuklarının olmayışı konusunda, "Neyi yannış yaptığımızı bilsek Tanrı niye bizi böle cezalandırmak zorunda olsun ki" demişti. Babam en azından Metodizmin Tanrı'sına karşı sert bir darbe vurulduğuna memnun olabilirdi.</p>

  <p class="calibre1">Hiçbir zaman pişman olmadığım türden bir karar değildi bu. Onların kişisel ve işlevsel gururlarıyla yani, Phoebe'nin yemekleri ve Ben'in içkisiyle yaşamaya başladım. Ben en azından oralarda olduğumda içmeyi cumartesi geceleriyle sınırladı, ben de eve uzanan son yolu bulmayı başardığında Ben'in devirdiği kovaların takırtısına, paldır küldür sağa sola toslamalarına alıştım. Yine böyle bir cumartesi yattığımda, açık pencereden Ben'in çiftliğin karşısındaki tepenin aşağısında sarhoş sarhoş, tuhaf bir şekilde tenha bir yerdeşarkı söylediğini duydum. O anda Ben çok şairaneydi. Haftalık içki âlemi için köye hep yürüyordu; nadiren, şu ilkel ulaşım tarzıyla dahi, zorluk çıkmaksızın geri dönmeyi becerebilecek durumda oluyordu. Bir keresinde (ya da Phoebe öyle söyledi) geceyi sarhoş uyuşukluğuyla bir çalı çitin içinde sere serpe yayılarak geçirmiş ve gün ağarana kadar eve dönmemiş. Neyse ki yaz mevsimiymiş. Ama Ben bahçeyi adam etti, harika sebzeler ve her türden bakımı kolay yazlık ev çiçekleri yetiştirmeye başladı. Bitkiler, Ben'in hiç sahip olamadığı çocuklarıydı biraz ve onların üzerine düşüyordu.</p>

  <p class="calibre1">Phoebe de yavaş yavaş sarımsak, yabani mercanköşk ve böylesi egzotik zevklerin ağzına alır almaz birini öldürmeyeceğini kabul etmeye başlıyordu. Ara sıra eski alışkanlıklarına dönmesi dışında sebzelerle eti tamamen yok etmeden pişirmeyi öğrendi ve evi güzelce idare etti.</p>

  <p class="calibre1">Beni çok daha fazla rahatsız eden şey, onların sürekli orada kalıp minnettar olmalarıydı. Sanırım burası onlar için çok kolay bir ikametgâh olarak görülüyordu ve onu kaybetmekten, uğraşamayacak kadar yaşlanmaktan korkuyorlardı. Bense, her zamanki gibi onların temsil ettiği sorumluluktan korkuyordum biraz. Ama katlanılması en zor olan şey onların basit değer tarzlarıydı. Bu, kurumsal olarak şehir yaşamından bakınca köyün dar görüşlülüğüne, dünyanın geri kalanının burada biz-ler gibi düşünüp davrandığı köylü varsayımına gülmekti aynı zamanda. Ayrıca bu kötü ve vahşice sömürülmüş zamanlardan geçen toprağa</p>

  <p class="calibre1"><span class="calibre2">* İngiltere'de 18. yy. başlarında]. Wesley'in kurduğu Protestanlık mezhebi. (ç.n.)</span></p>

  <p class="calibre1">bağlı nesillerini taşıyan felsefeye de gülmekti. Herhangi bir Freudyen, Phoebe'nin sabit fikirlerini cilalayıp gıcır gıcır parlatarak sunabilirdi ama aynı zamanda gerekli olan şey, varlığın bazı temel kanunlarına, devamlılığın önceden gerekliliği olarak yönteme, alışkanlığa, iş programına olan inançtı. Bu, yaşamlarını bitki yetiştirme ve hayvan bakımı işlerinde harcamış olan insanların esaslı olarak kazanabilecekleri bir bilgeliktir. Bunu sözlerle ifade edemezler ama hissederler. Bunu Ben'de gördüm. Ben'in, bitkilerine ve çiçeklerine olan bağlılığı hep kıskandırıcıydı, bunda her zaman için çok doğru olmayan bir şey vardı ama bazen onun çiçeklerine baktığı veya onlara dokunduğu gözüme ilişiyordu. Bu, yapmacık alçakgönüllülüğün temel bir biçimi değildi, Ben'in eğer her şey mükemmel bir şekilde büyürse dünyada uğruna yaşayacağı bir şey kalmayacağı yönündeki temel bilgisiydi. Ben aslında çok derin bir gerçeği, başarısızlığın yaşamın tuzu biberi olduğunu kavramıştı.</p>

  <p class="calibre1">Hayatımdaki cinsel çeşni büyük bir sorundu: Sadece onlara evli olmadığım biriyle yattığımı, evlenmeye niyetim de olmadığını kabul ettirmek değil de aynı zamanda en sık ziyaretime gelen ziyaretçiden, Caro'dan gizli tutulması bir sorun ya da bir dizi sorundu. Nihayet cesaretimi toplayıp Phoebe'ye, Ben'in yaptıklarının yanı sıra erkeklere özgü başka kusurları da olduğunu açıkladım. Çok şaşırdıysa da (şaşkınlığı gerçeğin kendisinden çok benim açıksözlülüğümden olabilirdi) gizledi. Bu onları ilgilendirmezdi, bana çok şey borçluydular, herkesin kendi bileceği işti. .. Phoebe, köydeki hoşgörünün Millie halamın, ölümsüz "Belki de böylesi en hayırlısı" sözüyle birlikte bütün eski vecizelerini saydı döktü.</p>

  <p class="calibre1">Bu yaklaşım bana istediğim gibi yaşama ve sevme yetkisi verdiyse de bütün engelleri pek aşamadım. Göstermeseler de tamamen gizli bir tasvip etmeyiş seziyordum. Belki Ben'le Phoebe, her iki anlamda da kadınların birbiri ardına gelmesinin, Phoebe'nin kendisi gibi evcimen kafalı sürekli bir eş olmasından daha iyi olduğunu çözecek kadar kurnazdılar. Ama onların esas inançlarının, benim "flört etmektense" uslanmamın daha iyi olacağı yönünde olduğunu biliyordum ve Phoebe'nin tepkisine göre arkadaşlarımı, sadece yatağımı paylaştıklarımı değil, biraz yargılamaya başladım... Phoebe'nin onlarla ne kadar sohbet edebildiği, ne kadar ihtiyatlı ya da konuşkan olabileceği, ne kadar eski hizmetçi özelliğini takındığı veya gerçek benliğini gösterdiğini... Bütün bunlar çok saçmaydı belki ama insanlar; Phoebe'yle iyi geçinemedilerse ve hassas, gergin bir ip üzerinde ona mutfakta yardım etmekle, işin ucundan tutmamak arasında yürümeyi öğrenemedilerse kötü bir puan aldılar. Benim Phoebe'nin kusurlarına gülmeye yetkim vardı, daha sonraları Caro'nun da olmuştu ama başka kadınlar onunla ilişkilerinde incelik göstermeyi öğrenmek zorundaydılar.</p>

  <p class="calibre1">Bir iki kez bu kibar zulüm altında isyan etmiştim ve onları hayatımdan dikkatli bir şekilde çıkarmayı düşünüyordum. Ancak benim olmadığım zamanlar vardı, onların varlığını güven verici buluyor,- geri döndüğümde biriktirdikleri bir yığın haberle dedikoduyu duymayı, geniş bir dünyadan sonra yoğun küçük dünyanın hazlarını, onların Devon seslerini ve o evdeki başkaların gölgesini düşünüyordum...</p>

  <p class="calibre1">Phillida</p>

  <p class="calibre1">Ah nasıl bir derttir bu aşkı Nasıl katlanırım buna?</p>

  <p class="calibre1">Güvenilmiyor ki ispatına Çok korkuyorum bundan.</p>

  <p class="calibre1">Öyle kurcalıyor ki beynimi Aklım şaşıyor.</p>

  <p class="calibre1">Salınıyor rüzgârla beraber</p>

  <p class="calibre1">Yelken açan gemi gibi</p>

  <p class="calibre1">Hoş tutuyorum onu, elimden geldiğince</p>

  <p class="calibre1">Çeviriyor başını başka bir yöne.</p>

  <p class="calibre1">Eyvah ki ne eyvah</p>

  <p class="calibre1"><span class="calibre3">Phillida gönül eğlendiriyor benimle.</span></p>

  <p class="calibre1">Papaz evi günlerinde Thorncombe'un sahibi Reed adında bir aileydi. Artık neredeyse yok olmaya yüz tutan bir sınıfa mensup olan tahsilli köy ağalarıydı. Bu mıntıkada onlar gibisi çok yoktu. Aksanları ve dilbilgisi kurallarını kullanışları belirgin olan pek çok tahsilsiz küçük çiftçi vardı ama Reedler farklıydı. Hepsi South Hams aksanıyla konuşsa da telaffuzları açık seçikti, şivedeki sözcüklerin çoğunu kullanmıyorlardı. Altı kişilik bir aileydiler. Ailenin reisi dul kalan büyükbaba, kilisnine kıdemli mütevellisi, "İhtiyar Bay Reed", babamın çok sevdiği biriydi. Ondan hep "doğuştan beyefendi" diye bahsedilirdi. Büyüklük taslayan klişe çirkindir ama Bay Reed gerçekten harika bir ihtiyar adamdı, doğuştan gelen asaleti ve nezaketiyle neredeyse muhteşemdi. O söz konusu olunca Ingiltere'nin maneviyatına inanabilirdiniz. Başka yerde standart bir aksanı olmayanlara kibarlık taslamanız, hürmete layık oluşu yüzünden doğal karşılanabilirdi. O hiçbir zaman "İhtiyar Reed" olmadı, Bay unvanını kendisi kazanmıştı. Onu en net, Kitabı Mukaddes'ten pasajlar okumasıyla hatırlıyorum. Kitabı Mukaddes'teki çoğu uzun paragrafı ezbere biliyordu ve onları ezbere yavaş, kalın bir sesle, başını eğip önündeki kürsüye bakmadan, babamdan ya da hatta daha sonra gördüğüm çok daha hünerli çoğu aktörde hiç duymadığım yalın bir inandırıcılıkla naklediyordu. O İngiltere Kilisesi'nde hep nefret etmiş olduğum her şeyin dışında duruyordu. O bir halk şarkısı, şiiri, Drake ve Raleigh'nin sesi gibiydi. Babam vaaz verebilir, ibadet edebilirdi ama İhtiyar Bay Reed bunların ta kendisiydi.</p>

  <p class="calibre1">Savaş çıkınca Bay Reed, Thorrıcombe'da çalışamayacak kadar yaşlanmıştı ve işler kıyaslaması kolay olmayan oğlu tarafından yapılıyordu. Ellilerinin başlarında, gayet sessiz, tatlı dilli bir adamdı. Evliydi ve üç kızı vardı ve en küçükleri, eskiden Pazar Okulu'nda gizlice seyretmekten hoşlandığım ve bana ters ters bakmakta üstüne olmayan Nancy'ydi. Diğer ikisi, ikizler, Mary ve Louise savaş başladığında çiftliğin işlerinde ebeveynlerine yardım ediyordu. Köyün tuhaf ikizleri olarak görülüyorlardı, kilise dışında her zaman kadından ziyade erkek gibi giyiniyorlardı; daima pantolon, kazak ve gömlek vardı üstlerinde, bir çift sırım gibi esmer tenli çiftçi Amazon ama biraz yapılıydılar. Onların hüneri, dayanıklılıkları ve kendilerine güvenmekten kaynaklanan havaları aslında onları tanımadan önce beni ürkütüyordu, kız olarak çekici olmadıklarını düşünüyordum.</p>

  <p class="calibre1">Reedlerin halis Görsi ineklerinden bir sürüsü vardı ve bölgedeki en iyi kaymağı yapıp hâlâ kendi elma şaraplarını mayalıyorlardı. Kümes hayvanları vardı, anneleri de birinci sınıf arıcıydı, babam başka ballara elini bile sürmezdi. Çiftlik, papaz mıntıkasının uzak köşesinde olmasına rağmen, tabii ki eşit sosyal açılardan örtüşeceğimiz bir kategoride bulunmasalar da alışverişimiz çok olurdu. Kilise işi vardı, Bayan Ree<sup class="calibre6">d</sup> aynı zamanda Anneler Birliği'ne başkanlık ediyordu ki bu mesajların çoğu kez oraya götürüldüğü anlamına geliyordu. Sonra savaş yıllarında babam Ekmek Karnesinin Kutsal Yasalarına böyle lekeleyici bir karşı koymaya itiraz ediyordu ama köyün her yerinde el altından yiyecekler; kaymak, tereyağı, yumurta, tavuk, "semiz tavşan" (kanuna aykırı olarak öldürülen domuz) ticareti yapılıyordu. Birkaç çeyrekliğe bir sürü şey satın alıyorduk. Millie halamın iddiasına göre bu, kiliseye verilen gelirin yüzde onluk hissesi kabilindendi. Ama asıl erzakımız Thorrıcombe'dan geliyordu.</p>

  <p class="calibre1">Uzun süre önce buraya âşıktım. Burası, izole edilmiş, kendi küçük vadisinde meyve bahçeleri olan bir yerdi. Ağaçlıklı dik bir yamaca yaslanıyor ve güneybatıya bakıyordu. Sade bembeyaz bir ev, tek ayırt edici özelliği, üzerine kazınmış <span class="calibre2">1647</span> tarihiyle, sade ama devasa taş sundurmasıyla. Küçük bir çocukken bile o sundurmaya ve onun sadeliğine tutulmuştum, oranın da vefası vardı. Ayrıca evin içinde karakteristik Devon kokusuyla, ağır ve tatlı, eski hayvan gübresi, saman ve balmumu kokusu hep vardı. Ev rahattı, içinde yaşanıyordu. Birkaç iyi çini ve sağlam eski mobilya vardı, ucuza alınmış süprüntü yoktu. Döşemelik linolyum ve muşamba bölgedeki ortalama bir çiftlik evinde çok yaygındı. Thorncombe'da yaşam, mutfağın merkezinde toplanmıyordu ama mutfak sıradan yemekler için kullanılıyordu. Belki de ev halkının çoğunluğu kadınlar olduğu içindir. Bu durum o günlerde beni kendime yabancılaştırmıştı. Sınıf meselesi vardı, Bay Reed benim üzerime titriyor; bana çay, limonata, yeterince büyüdüğüm düşünüldüğünde pederin oğluna, şeref konuğu olarak, bir kadeh elma şarabı veriyordu. Daniel birden sesinin doğal çıkmadığının ya da daha doğrusu buranın onu hiç fark etmediği kadar endişelendiren bir yer olduğunun bilincine vardı. Ayrıca bizim evin daha büyük, ferah, son derece güzel bir bahçesi olsa da oranın tuhaf bir sıcaklığı, içsel bir yaşamıve Papaz evinde olmayan bir zarafeti vardı. Bu kısmen kızlar yüzünden olmalıydı; kız kardeşlerin bilinçsiz bir hayali, gerçek bir annenin, zavallı Millie halanın değil. Kısmen de cinsiyetin benzer havası ve hayvanlara, toprağa, manevi olarak değil de dokunabilecek kadar yakın yaşamak yüzünden. Thorncombe'un dışına çıkmayı hep dört gözle bekliyordum. Babam, kalifiye olmayan iş gücümü savaş sırasındaki hasatlarda farklı çiftçilerin talepleri arasında paylaştırıyordu ki bu beni gizliden gizliye sinirlendiriyordu. Önce çalışmak için Reedlere gittim ve daha sonra geri kalan herkese.</p>

  <p class="calibre1">Ve Nancy'ye de.</p>

  <p class="calibre1">Nancy'nin işkenceleri.</p>

  <p class="calibre1">Yatılı okula gittiğimde iki yıl boyunca onu neredeyse unutmuştum. Newton Abbot'ta yerel ortaokula gittiğini biliyordum, orada gündüz-cüydü. Tatildeyken kilisede onu görüyordum. Çok daha patavatsızlaşıp şişmanlamış ve çekingenleşmişti, eski oğlansı tavırları kaybolmuş görünüyordu. Artık bırakın bakmayı, bir bakışını yakalamak bile zordu. Benim durumum da ondan daha iyi değildi. Yurttayken seks hakkında konuşulan çok fazla şey duymuştum ve çoğunu da gerçekten kapmıştım. Bizimki özellikle eşcinselliğin olduğu bir okul değildi ama gizli eşcinsellikler yaygındı ve beni rahatsız ediyorlardı. Kendi cinsel deneyimlerimle ilgili yalan söylemek zorunda kalmıştım, sanırım bunu yapmak zorunda kalan tek kişi de bendim. Tabii ki kızları öpmüştüm, göğüslerine dokunmuştum. Birine izin verilen en uzak mesafeden dokunuşum daha sonra oldu ama benim tamamen deneyimsiz olmam utanç vericiydi. Bir iki erkeği çekici buluyordum ve bu durumdan nefret ediyordum. Birincisi bu, kâfir olmaktı ama gizli sapıklık başka bir şeydi. Evin adaletsizliğini suçluyordum; diğer çocukların hepsinin kız kardeşleri, kız kardeşlerinin de kız arkadaşları vardı; danslar, büyüleyici partiler... Benim tek sahip olduğum şey ise hokey, midilliler ve birbirleriyle, çalılıklarda yürümekten çok daha fazla ilgilenen sıkıcı ve soğuk mahluklarla öğleden sonra tenis oynamaktı. Sadece bu da değil, genellikle böylesi ilişkileri denetleyen yetişkin refakatçilerden bir örgüt olurdu. Bana başkalarının gülmesinden ve ürkerek ileri gidip birisinin üzerime düşmesinden ve bunları babam veya Millie halamın duymasından çok korkuyordum. Okul, sonunda kızları aklımdan çıkardı. Kızlarla hiç buluşmadık veya uzaktan erişilebilecek şekilde hiçbirini görmedik. İş vardı, ortak şekilde baskı altında tutulma ve imkânsızlık duygusu da yanındaydı. Ama tatilde evdeyken kendi elimdeki kaynaklara ve Portnoy'nın feryadına mahkûm oldum.</p>

  <p class="calibre1">Hayatımı o zamanlar daha genç olan Bay Reed kurtardı. O yıl yaz tatili için daha yeni eve dönmüştüm, Bay Rced bir kapıyı menteşelerinden çıkarmak için kaldırınca sırtını incitmişti. Bütün ağır işlerden, hemen göz ardı etse de, uzak durması emredilmişti; iki hafta yatakta kalıp en azından dört hafta da bir sandalyede oturarak dünyadaki iyi çalışan herhangi bir çiftçi gibi yeteri kadar sonuçlarına katlanmıştı. Reed ailesinin yasal olmayan yiyecekler konusunda o kadar çok iyiliğini görmüştük ki babam, o yaz papaz mıntıkasında yardımıma herkesten daha fazla ihtiyacı olan Bayan Reed'in teklifini reddedemezdi. Meseleyi kapanmış, unutulmuş bulmak için eve gelmiştim. Haftada altı gün otuz şiline beni kiraladılar, bu o günler için bile esir işiydi.</p>

  <p class="calibre1">Bunun yanında on altı yaşındaki kölenin umurunda değildi. Daha önceki paskalya tatillerinde Nancy'yle, papaz evindeki Anneler Birliği çay partisinde erotizmden uzak bir dekorda sadece bir kez karşılaşmıştık ama bu kadarı yeterliydi. Dan ve Nancy, toplanan çenesi düşük hanımlara fincanları ve fincan tabaklarını dolaşarak vermeye girişmişlerdi. Sarı saçlarına Betty Grable tarzına benzer bir şey yapılmıştı, bu Dan'in hoşuna gidiyordu. Bir Deanna Durbin (Dan'in o sıralarda ideal kadını) kıvraklığı yoksa da giydiği satenden koyu mavi, kısa kollu, omuzları şişkin, etekleri kabarık parti elbisesi, "oldukça şişman" demenin haksızlık olduğunu gösteriyordu. Biraz dolgundu belki ama göğüsleri çok belirgindi ve Dan de çabuk gelişmişti, artık Nancy'den bir parmak daha uzundu. Nancy utangaçtı, muhtemelen sınıfsal nedenlerden dolayı nadiren konuşuyorlardı. Dan, Nancy'ye bahçeye çıkmalarını teklif etmeye cesaret edip edemeyeceğini merak ediyordu ama çok fazla tanık vardı ve iyi bir bahane de aklına gelmiyordu. Nancy'nin eflatun mavi arasında gözleri, yay gibi kaşları, uzun kirpikleri, gözleri olmaksızın çok fazla yuvarlak yanaklı olabilecek biryüzü vardı fakat her nedense ona o haliyle de yakışıyordu. Bir süre annesinin yanında ağır başlı bir şekilde oturdu, Dan ise çalıntı bakışlarla yetinmek zorundaydı. Ama o gece...</p>

  <p class="calibre1">Dan, Thorncombe'daki sadece bir günlük mutlu köleliliğinin ardından Nancy'ye sırılsıklam âşık olmuştu. Müthiş, korkunç, Nancy yanındayken ona bakamıyor, yanında yokken ondan başka hiçbir şey düşünemiyordu. Evdeyken akşam yemeğinde de ardı arkası kesilmez bayat sorularla karşılaşıyordu. Evet, İhtiyar Bay Reed ona nasıl tırpan kullanacağını göstermişti, Dan meyve bahçesinin yarısını, bütün ısırganları biçmişti, aslında çok maharet gerektiriyordu. Bunu bile onlara söylemek imkânsızdı. İhtiyar adam, tırpanın üzerine ellerini nasıl koyacağını, ahenkli hareketi, ağır ve rahatça, çok fazla delikanlıca değil, en uzun süre çalışanın en iyi işi çıkaracağını gösteriyordu, ihtiyar adam elma dallarının altında bastonuna dayanmış gülümseyip baş sallıyordu. Bileme sanatı. Her şey ne kadar zordu, su toplayan ellerine baktı. İhtiyar adamın oturup izlemesi için dışarı, arı kovanlarının yanına bir sandalye getirmişlerdi. Adam, bunları söyleyip saat on molası için kek ve çay getiren kıza değil de Dan'e bir kez gülümsedi. Nancy kırmızı bir eşarp takmıştı, mandırada tavuk yoldukları için üstü başı lekelerle kaplıydı ama o mahcup gözler ve sıkıca yumduğu dudaklarının kenarındaki bir kıvrım. Dan'a karşı bastırılan duyguları gösterir gibiydi. Sonra "akşam yemeği”ne sıra gelmişti. Etli börekler ve patatesli kek vardı yemekte (Bayan Reed yarı Kelt'ti). Ardından Louise'le gübreleri ahırdan dışarı taşıdık, gübreliğe götürdük, ahıra saman yaydık. Şöyle böyle derken Millie halam gülümsüyor, Nancy'nin babası da onay veriyordu.</p>

  <p class="calibre1">Saat dokuzda yatıyordum, gözlerimden uyku akıyordu, söylenemeyecek en kötü şeyi, günün sonunda hatırlamak için ancak iki dakika zaman kalıyordu. Yumurtaları toplamak, onunla yalnız olmak, Nancy kutuları yoklarken sepeti tutmak, onu profilden izlemek, kümeslerin kokusu, gıdaklamalar, Nancy'nin tavuklara karşı yumuşak sesi... Sanki Dan orada değilmiş gibi ama orada olduğunu biliyordu, Nancy'nin gözlerine doğrudan bakamasa da bu konuda daha az çekingen davranıyordu. Birdenbire Nancy'nin ne kadar küçük, kırılgan ve dişi olduğu duygusu uyanmıştı. Dan, aniden ereksiyon oluyor, bunu gizlemek için sepeti kullanıyor, gerektiğinden daha fazla çatının altına dalıyordu. Dışarısı daha iyi, vahşi dalışlarda kuşatmak için yakalayıncaya kadar peşini bırakmamak, yana yatan güneş, Nancy'nin eğildiğinde pamuk bluzundan görünen teninin açısı. Sonunda Deli adında, "kör olası fareler yemedilerse" samanların içinde saklanan yaşlı bir Rodos kızıl tavuğunun olduğu çiftlik ambarına gitti. Tavuk öfke ve korkuyla parke taşlı zeminde daireler çizerek kaçışıyordu. Nancy iki yumurtayla zar zor aşağı inip her zamankinden daha bariz bir aksanla konuşuyordu.</p>

  <p class="calibre1">"Yav, susmiycan mı be, Deli!" Sonra öne doğru eğilip telaşlanan koyu kırmızı tavuğu öpüyor.</p>

  <p class="calibre1">Dan, "Burada yaşayan deli olamaz" diyor.</p>

  <p class="calibre1">Nancy, Dan'in elinde tuttuğu sepetin en son kaç yumurta olduğunu görmek ister gibi diğer ucundan tutuyordu.</p>

  <p class="calibre1">"Burası bir çiflik. İşliyor."</p>

  <p class="calibre1">"Çiftliği sevmiyor musun?"</p>

  <p class="calibre1">"Bazen<sup class="calibre6">11</sup></p>

  <p class="calibre1">"Yardıma geldiğime sevindin mi?"</p>

  <p class="calibre1">Nancy'nin öne eğilen başı. "Elbet sevindik <sup class="calibre6">11</sup></p>

  <p class="calibre1">"Seni kastettim."</p>

  <p class="calibre1">"Burnun havada olmazsa."</p>

  <p class="calibre1">Bu, Dan'i çok şaşırtıyor. "Öyle olduğumu mu düşünüyorsun?"</p>

  <p class="calibre1">"Eskiden öyledin. Pazar Okulu'nda <sup class="calibre6">11</sup></p>

  <p class="calibre1">"Öyle olmak istemezdim <sup class="calibre6">11</sup> Nancy bir şey söylemiyor. "Seninle konuşmak istedim evde. Geçen Paskalya'da."</p>

  <p class="calibre1">Nancy kahverengi bir yumurtayı çevirip bir tutam otla kabuğunu silip geniş çiftlik ambarı kapısına yönelerek, Dan'e hızlı, mahcup bir bakış fırlatıyor ve başını önüne eğiyor.</p>

  <p class="calibre1">"Bill'i hatırlıyo musun?" Nancy başını biraz arkaya, kuzeye doğru sallıyor. "Oralardan. Bill Hannacott?"</p>

  <p class="calibre1">Dan, Hannacotları hatırlamaktan ziyade tanıyordu. Durumları fena değildi. Ana yolun öbür tarafında bir çiftlikleri vardı.</p>

  <p class="calibre1">"Pek değil... Kimi kastettiğini anladım"</p>

  <p class="calibre1">Nancy, annesinin yaptığı gibi kollarını kavuşturup yere doğru konuşuyordu.</p>

  <p class="calibre1">"Biz aynı sınıftayız."</p>

  <p class="calibre1">Daha kibar bir şekilde nasıl söylenebilirdi? Ama o anda bu; kaba, felaket gibi, o günkü umudunun ardından gelen çok fena bir hayal kırıklığıydı. Tanı zirveye çıkacakken kendini yerde bulmak, her şey iki saniyede olmuştu. Dan, Nancy'nin Bill Hannacot'la her gün Newton'a giden otobüsle aşağı inip döndüğünü ve sınıfta el ele kıkırdadıklarını görüyordu. Aptalı Sanki Thorncombe onsuz var olmayacaktı, onun dışında kimsenin tanımadığı gizli bir adaydı. Dan geçmişinin katlanılmaz şekilde, Nancy'nin yaşadığı bu basit dünyadan onu nasıl yabancılaştırdığını ve onu kenar mahallelerin kırsal benzerinde nasıl yaşamaya mahkûm ettiğini yine hissetti. Belki de bu, "oralardan" hödüğün birine duyulan sevgi, Dan'in gözünde Nancy'nin değerini düşürmeliydi ama öyle olmadı. Bu, Nancy'yi on kat daha arzu edilir bir hale soktu.</p>

  <p class="calibre1">Dan elinde yumurta sepetiyle Bayan Reed'in olduğu mandıraya doğru, Nancy'nin arkasından, hemen gitmekte ısrar etti, "mesaisi bitmişti." Meyve bahçesindeki ceketini almaya gitmişti. Ama geri dönüp çiftliğin yanından geçerken Nancy elinde bir kesekâğıdıyla yan taraftan koşarak Dan'c doğru geldi.</p>

  <p class="calibre1">"Anam bunları Bağyan Martin'e götürsün diyo. Çok çalıştın çünkü."</p>

  <p class="calibre1">Bir avuç dolusu samanın üzerinde altı kahverengi yumurta vardı.</p>

  <p class="calibre1">"Aaa, çok teşekkürler."</p>

  <p class="calibre1">"Onnarı düşürmeyesin emi."</p>

  <p class="calibre1">Nancy'de yine o alaycı abartılı şive. Dan incinmiş görünüyordu.</p>

  <p class="calibre1">Bir anlığına Nancy'nin yüzünde yumurtalarla ilgili olmayan şüpheli, meraklı, şaşkın tuhaf bir bakış belirdi. Ardından Nancy dönüp mandıraya koşarken Dan'in "Yarın görüşürüz?" demesine karşılık elini salladı.</p>

  <p class="calibre1">Bu bakışa karşılık Dan olduğu yerde kaldı.</p>

  <p class="calibre1">Dan'in elinden başka ne gelir ki... Ne kadar sürdüğünü şimdi hatırlayamıyorum ama iki hafta ya da daha fazla sürmüş olmalı, hasadın başlangıcıydı. Dan, Nancy'nin ailenin şımarık çocuğu olduğunu fark etti, en fazla yaptığı iş; evde, mandırada, yemek pişirirken annesine yardım etmekti. Dan genellikle ikizlerden biriyle ya da ikisiyle birden dışarıda çalışıyordu. Mary, Totnes'in öbür tarafından bir delikanlıyla nişanlıydı, delikanlı kendi çiftlik işleri olduğu için yardım edemiyordu, Louise'in de "çıktığı" biri vardı. Yirmi bir yaşındaydılar, Dan'den daha büyüktüler. Bir bakıma Dan'e onlarla çalışmak daha kolay geliyordu ama başlangıçta onların Dan'in bir baş belası olduğunu düşündüklerini hissediyordu,- Dan'e işleri yapmasını ve en ufak bir şaşkınlığında veya sakarlığında kenara çekilip onlara yer açmasını öyle çok söylüyorlardı ki. İkisi de çok konuşmuyorlardı. Çiftlik için, işleri yaptırmak için ve çiftliği ebeveynlerinin erkek çocuklardan umdukları kadar iyi idare edebildiklerini kanıtlamak için yaşıyorlardı. Dan, çiftlikte hasat yanında yapılması gereken sayısız işi, gerçekte ilk defa yapıyordu. Çiftlikte orak ve çapa kullanmayı, inekleri ahıra sokmak için nasıl bağıracağını, yayfk-ları nasıl yıkayıp tutacağını, gübreyi nasıl dışarı çıkaracağını, domuzlan yemlemeyi, farelere tuzak kurmayı öğrendi. O yaz bir bela vardı, birazı işin yorucu olmasıydı, kalanı da bunun duygusal tarafıydı.</p>

  <p class="calibre1">Bir ikindi vakti Dan, orak makinesiyle yukarı meradaki ısırganları ve devedikenlerini biçmek için traktörün üzerinde Louise'in arkasında yukarı gitti. Bir tırmıkla, daha sonra yakılacak olan kesilmiş sapları kümeleyerek Louise'i takip ediyordu. Ama iş bitince Louise, makineyi <span class="calibre2">yerinden çıkarıp tarlanın civarında traktörü sürmesi için Dan'e izin verdi. Bunun zaman kaybı ve vesikayla alınan mazota mal olduğunu bilmesi Dan'i keyiflendirdi; bu, onun ne de olsa faydalı olduğunu, ailenin bir ferdi sayılmaya başlandığını kabul etmek demekti. Louise'in Nancy gibi mavi gözleri, al al teni, yavaşça içi ısıtan bir gülümsemesi vardı. Dan, görünüşleri tıpatıp aynı olmasına rağmen, ikizine göre Louise'den daha çok hoşlanıyordu. Dan ikisine de hayran olmaya ve sevmeye başlıyordu aslında. Onların aseksüel dayanıklılıklarıyla hareketlilikleri ve neyi nasıl yapacaklarını bilmeleriyle baş etmek Nancy'nin belirsizlikleriyle uğraşmaktan çok daha kolaydı.</span></p>

  <p class="calibre1"><span class="calibre2">Lakin Dan'in en çok hoşlandığı iş, inek sağmaktı. Bu, onu utandırıyordu aynı zamanda. Dan'in imgelemi çok genişti; bu, emzirmeye ve mastürbasyona çok yakındı ve çok erotikti. Ama bundan hoşlanıyordu, hoştu. Ona nasıl yapılacağını gösterdiler ancak Dan, inek sağarken marifetli bir şekilde bileğini nasıl bükeceğini, ineğin memesini doğru basınçla sıkmayı ve zamanlamayı öğrenemedi. Dan daha bir ineği sağa-madan Bayan Reed üçüncü ineğe geçmiş oluyordu. Kızlar annelerine gösterişçi diyorlardı, sürekli, savaştan önce süt sağma makinesi almama ahmaklığına ve bu konuda inat etmeye devam etmesine homurdanıyorlardı. Anneleri gülümseyip süt sağmaya devam ediyordu. Onun hiçbir ineğinin memelerine insan eli yerine lastik emzik değmeyecekti ve mandırası bunun nedenini kanıtlıyordu. Daniel genellikle kovaları sürükleyerek yayıklara ve krema makinesine koyuyordu ki bu, ona iş başındayken ahırda kadın işlerini durup seyretmesi için zaman veriyordu. Şu kokular, ışıklar, gölgeler, kendilerinin ve ineklerin seslerinin arasında mırıldanma sesleri. Çinko kova üzerine sütün ilk ani fışkırışı. Tarla kuşu gibi.</span></p>

  <p class="calibre1"><span class="calibre2">Nancy'yle yumurta toplayarak geçirdikleri yalnız zamanlar vardı. Bir iki kez Nancy inekleri ahıra sokmak için Dan'e yardıma geldi. Bir öğleden sonra, bir saatlerini meyve bahçesinde, ertesi sabah Louise'in pazara götüreceği olgunlaşmış ilk elmaları toplayarak harcadılar. Daniel ağacın üzerinde, Nancy aşağıda, Dan'in aşağı uzattığı dolu elma torbalarını alıp kutulara aktarıyordu. Biri Nancy uzanıp yakalayana kadar devrildiğinde, çığlık atıp kıvrılarak kenara kaçtı ve Bath'ın Güzelliği'nin sağanağı altında çimenlerin içine düştü. Afallayarak güldüler. Yerde ikisi yan yana elma topluyorlardı, Nancy'nin ve Dan'in okuluyla savaş hakkında çekinerek, nezaketle konuşarak. Nancy'nin anne babası onun öğretmen olmasını istiyorlardı ama emin değildi. Dan hayatında ilk defa kendisinin bir sosyalist gibi konuştuğunu fark ediyordu. Okulunun ne kadar snop olduğu, okuldan aslında ne kadar çok nefret ettiğini</span> anlatmıştı. Nancy bir şey söylemedi ama anlıyormuş gibi görünüyordu. Bill'le, ya diğer erkekler ve kızlar, aşk ya da ona benzer bir şeyle ilgili konuşmadılar. Dan hâlâ pederin oğluydu, Nancy ise çiftçinin kızı.</p>

  <p class="calibre1">Dan'in babası bazen onu kolaçan etmeye geliyordu. Daniel, kim olduğunun hatırlatılmasından, bu ona övgüler kazandırsa da nefret ediyordu. Bir gün Dan, tarladan geldiğinde babasını sundurmanın altında Bayan Reed ve Nancy'yle konuşurken buldu. "Okul karnen Bayan Reed'den daha şimdi duyduğum kaside kadar iyi olsa Daniel, ülkedeki en mutlu baba ben olurum." Neden böyle sözcükler kullanması gerekiyordu? Nancy bana doğru dudaklarını kemiriyordu. Bu adil ■ değildi. Benim karnelerim hep oldukça iyi olmuştu.</p>

  <p class="calibre1">Öğlen yemeğini mutfakta hep beraber yedik, büyükbaba İhtiyar Bay Reed de oradaydı, masanın başköşesinde. Sanırım orada olmam, hatıraları tekrarlatacak birinin olması onun hoşuna gidiyordu. Birinci Dünya Savaşı'nda Devon sancaklarında alay başçavuşuymuş, bütün madalyaları oturma odasında yeşil kadife üzerinde, cam çerçevenin altındaydı. Kızların bazen canını sıktığını görebiliyordum ya da kızlar, büyükbabalarının benim canımı sıkacağından korkuyor olabilirlerdi. Ama odada büyük bir sevgi ve hoşgörü vardı. Burası onun odası olmaya devam ediyordu. Hâlâ yemek yesem de burası artık mutfak değil, gerçi eski mobilyaların hiçbiri de yok, Reedlerin hâlâ orada olması gibi bir şey. Bayan Reed, kocasının yokken, üst kattayken, her zaman uzun dişbudak ağacından masanın öbür ucuna, ihtiyar adamın karşısına oturuyordu. Ayrıca ikizler yan yana, Nancy'yle ben de onların karşısında oturuyorduk.</p>

  <p class="calibre1">Bir gün masada oturmuş çay içerken, yemeğin sonunda hep bir demlik çay olurdu, benim korkunç rakibim kapıda belirdi. Onun geleceğini biliyordum, geçen kış çiftliğin arkasındaki tepede büyük bir kayın ağacı sert rüzgârla devrilmişti ve ağacın dallarının, avluda daire testereyle kesilmesi için sürüklenip getirilmeden önce, iki saplı testereyle taşınabilir uzunlukta kesilmesi gerekiyordu. Bill, babasının çiftliğinden kaytarabildiğinde gelip yardım edeceğine söz vermişti. On yedi yaşındaydı, onun çok hantal olduğunu düşünüyordum, Reedlerden çok daha kaba, yüz kızartıcı bir tip olarak yaşamaya devam etmesi ve ortaokul çocuğu olması hiç de benim fikrim değildi. Bill ihtiyar adama, Bayan Reed'e, ikizlere başıyla selam verdi. "Meraba Nancy " Nancy'ye bakarken gözlerinde bir ışıltı vardı. Beni Bill'le tanıştırdılar, Bill de elimi kuvvetli bir şekilde sıktı. Biz işe girişmeden önce bir fincan çay içti. O anda yukarıda olan Bay Reed'in ne zaman işlerin başına tekrar geçeceği konusunda çiftlik gevezeliği yapıldı. Bill, Nancy'ye doğrudan bir şey söylemedi, sadece o kısa ışıltılı bakışlarla baktı. Beni de görmezden geldi. Nancy'nin ne düşündüğünü, onunla gurur duyup duymadığını ya da Bill'in çok fazla konuştuğunu düşünüp düşünmediğini bilmiyordum. Ben, Bill'in çok konuştuğunu düşünüyordum ve içten içe onun rahatlığına, zekiliğine, onların aynı topraktan olmalarına haset ediyordum.</p>

  <p class="calibre1">Bir saat sonra Bill'i kıskanmaktan çok daha fazlasını yapıyor, bedeninin her bir karışından nefret ediyordum. Bunun boş (en azından iş terimleriyle) ve eğlenceli bir öğleden sonra olacağı aptalca fikrine kapılmıştım. Bu, birlikte ağacın ana gövdesinden dalları ayırmaya başlamamızdan önceydi, bu arada ikizler de kesilen dalları aşağı çekip taşıyacakları traktörle zincirlerin yanında duruyorlardı. Tabii ki Bill köylü kurnazıydı, Nancy de orada durmuş seyrediyordu. Bill'in, zaten sezmiş olabileceği şey yüzünden, bunu bir güç mücadelesine çevirmek için çok ayrı bir köy yasasını uygulayacağı kesindi. Testereyi nasıl kullanılacağını kendi bildiği gibi benim de bilmem gerekiyormuşçasına ilk büyük dalın üzerine koydu. Testereyi birkaç kez ileri geri hareket ettirdikten sonra bu, Bill'e testereyi nasıl tutacağımı bana göstererek öğretmesi için bir şans verdi. Ama bir kez kesmeye başladıktan sonra Bili durmak bilmedi. Bir iki dakika sonra kollarımın yorgunluktan ve ağrıdan her an düşebileceklerini hissedebiliyordum fakat henüz yarısına bile gelmemiştik. Benim testereyi ileri geri itiş <span class="calibre3">ç</span> ekişim gittikçe güçten düşmeye başladı. Durmak zorunda kaldım.</p>

  <p class="calibre1">"Çok hızlı, di mi, ya?"</p>

  <p class="calibre1">"Tabii ki değil. Bir nefesleneyim dedim sadece "</p>

  <p class="calibre1">"Sigara?"</p>

  <p class="calibre1">Bili bana bir paket Hanımeli sigarası uzattı.</p>

  <p class="calibre1">"Hayır sağ ol."</p>

  <p class="calibre1">Bill bir sigara yaktı, Nancy'nin oturduğu yere doğru bakıp bana arkadan göz kırptı, sonra avucuna tükürüp perişan haldeki testere sapını tekrar eline aldı. Bir süre sonra tek elle testereyi kullanmaya başladı, bir yandan da sigarasını içiyordu. Böylece çok daha ağır bir ritim tutturdu ama <span class="calibre3">bunun</span> kimin hatası olduğunu da açıkça gösteriyordu. O denli bariz bir şekilde beni bastırmaya kararlıydı ki bu bana güç verdi. Bu, neyse ki sadece testereyle biçmekle ilgili değildi, dalların, traktörün durduğu yerdeki araba yoluna indirilip sürüklemesi için zincirle bağlanması gerekiyordu. Bill öküz gibi güçlüydü, hakkını teslim etmek zorundaydım. ilk defa ikizlerin güçlü olmadıklarını fark ediyordum. Bir süre sonrayorucu olsa da testereyi daha iyi kullanmaya başladım ama Bill dur durak bilmiyordu, belki de onun içinde de güçsüz bir acemi olduğumu meydana çıkarmak isteyen, biraz eski şapel öfkesi vardı. Ayrıca o işkence gibi geçen öğleden sonranın sonunda, daha küçük dallardan birini kendi başıma araba yoluna yuvarlamıştım... Bill, Nancy'nin yanında durmuş seyrediyordu.</p>

  <p class="calibre1">"Tepetaklak yuvarla, Danny" Neredeyse ikindinden beri bana sürekli ismimin nefret ettiğim uyarlamasıyla seslenmişti. İğrenç bir ayıp daha. "Kaçtır söylüyom. Eğri büğrü olcak yoksa."</p>

  <p class="calibre1">Nancy haşin bir şekilde başka tarafa yöneldi. Traktörün motora çalışıyordu, Nancy'nin Bill'e ne söylediğini duyamadım ama Bill'in onun arkasından bir adım attıp elini omzuna koyduğınu ve onun da hiddetle Bill'in kolunu omzundan silkip attığını gördüm. O sırada bu pek bir anlam ifade etmiyordu, ben sadece Nancy'nin bana acımak zorunda kalmasına biraz daha sinirlenmiştim. Evden çıkıp giderken Bill hâlâ oradaydı ve akşam yemeğine kalmasını rica edeceklerini biliyordum. İkizler bile öğleden sonra ağır bir iş olduğunu görmüşler ve özellikle bunun için bana teşekkür etmişlerdi. Nancy yüzüme bile pek bakmadı. Hoşça kal dediğimde ortadan kaybolmuştu. Ağrılar içinde, aşağılanmış ve dünyaya öfkelenmiş bir halde bisikletle eve döndüm.</p>

  <p class="calibre1">Ertesi gün Nancy, annesiyle Torquay'a alışverişe gitmişti ve o gün onu hiç görmedim. Uç gün içinde hasada başlayacaktık, bu onların hasada başlamadan önceki son boş günleriydi. Biçerdöveri yağlamam ve bıçak dişlerini sürekli eğelemem gerekirken, aylak aylak dolaşmalarını bile onlara çok görüyordum.</p>

  <p class="calibre1">Hava güzeldi, biçerdöverin tarlaya girebilmesi için çitlerin etrafındaki ilk demetleri tırpanla biçtiğimiz iki büyük buğday tarlasındaydık. Sırayla yapıyorduk, ikizlerle ben, demetleri elle toplayıp bağlıyor, sonra tırpanla biçiyorduk. Nancy bize öğle yemeği getirip bir saat demetleri bağlamaya yardım etti ama hava çok sıcaktı ve neredeyse hiç konuşmamıştık. Bayan Reed'e hoşça kalın demek için mandıraya baktığımda Nancy yine ortadan kaybolmuştu.</p>

  <p class="calibre1">Eve giden yol, sık ağaçlarla vadiye adını vermiş olan dikenlerin olduğu doğal bir geçidin arasından geçerek, bir yere kadar yokuş yukarı uzuyordu. Orası hep gölge, oldukça kapalı ve kasvetliydi. Solda eski kireç ocakları, küçük parçalanmış bir sarp kayalığın içinden açılan bir yar vardı. Bunun üzerinde ve ötesinde yılın bu zamanı yaygın olan, sık böğürtlen çalıları ve eğreltiotları vardı, savaştan önce bazen piknik yaptığımız yerdi burası. Eğimli yüzeyden sonra dar geçit düzleşiyor, başka bir vadiye, sonra yukarı yarım mil ötedeki köye çıkıyordu. O gün ilk tepeyi bisikletle çıkamayacak kadar yorulmuştum. En dik kısımda bisikleti iterek çıkarttım, hiçbir şey düşünmeden, adımlarımı sayarak. Sonra, ağustos yapraklarının arkasında gizlenen eski kireç ocaklarının olduğu yerde bir şey kımıldadı. Dar geçidin yukarısındaki kireç ocaklarından aşağı inen küçük patikada Nancy belirdi. <sup class="calibre6">Ü</sup>zerinde pembeli beyazlı bir elbise vardı. Önceden gördüğüm bir elbise, okul kızlarınınki gibi, elbisenin cepleri dirseklerinin hemen üzerinde bitiriyordu. Elbisenin arkasında Nancy'nin kötü şekilde diktiği bir yaması vardı. Bir gün Bayan Reed öğle yemeğinde bununla alay etmişti, Nancy de çocukça elbisesinin kenarını yukarı kaldırmıştı. Bir anlığına dizlerinin yukarısını görmüştüm. Nancy şimdi bana bakıyordu, sonra da başını eğip ufak parçalara ayırdığı çınar yaprağına baktı.</p>

  <p class="calibre1">"Ne yapıyorsun?"</p>

  <p class="calibre1">"Hiç. Yürüyüş."</p>

  <p class="calibre1">"Nereye gidiyorsun?"</p>

  <p class="calibre1">"Belki eski taşocağına."</p>

  <p class="calibre1">"Bu yolun oraya çıktığını bilmiyordum.<sup class="calibre6">1</sup>'</p>

  <p class="calibre1">"Bir patika var."</p>

  <p class="calibre1">Nancy, sanki benim yoluma devam etmem veya konuşmayı sürdürmem umurunda değilmiş gibi elindeki çınar yaprağını parçalamaya devam ediyordu.</p>

  <p class="calibre1">"Bilmiyordum."</p>

  <p class="calibre1">"Gizli."</p>

  <p class="calibre1">Nancy gülümsemedi ama bana baktı, ben de bunun bir ilan değil, meydan okuma olduğunu biliyordum. Bisikletimi dar geçidin öbür tarafına döndürdüm.</p>

  <p class="calibre1">"Seninle gelebilir miyim?"</p>

  <p class="calibre1">Nancy omuz silkti. "Canın isterse."</p>

  <p class="calibre1">"Bisikletimi saklayayım."</p>

  <p class="calibre1">Nancy başını salladı, ben de bisikletimi aceleyle dar geçidin diğer tarafındaki çalıların içine ittim, sonra yine karşıya geçip dikildiği yere tırmanmaya başladım. Ben ona ulaşamadan Nancy döndü ve ağaçların arasından geçip kayalara dikey şekilde yerden yedi metre yükseldiği yere çıktı, ardından moloza boğulan eski ocakların yanından o önde, ben arkada yürüdük. Nancy sarp kayalığın çöktüğü yerde durdu, yukarı giden dik bir yokuş vardı. Kenara çekilip elbisesini düzeltti.</p>

  <p class="calibre1">"<sup class="calibre6">Ö</sup>nden sen git"</p>

  <p class="calibre1">Bu sefer önden gittim. Zirve zorluydu, son bir iki metrenin bir ağaç köküne tutunarak çıkılması gerekiyordu. Bu noktada dönüp elimi uzattım. Nancy elimi tuttunca onu yukarı çektim, elini tutmaya devam etmeye cesaret etsem mi diye merak ediyordum. Ama elini çekti ve bana hafifçe yukarı meyleden ağaçların arasındaki yokuşlu yolu gösterdi. Bu yükseklikte güneş hâlâ parlıyordu. Yaprakların arasından aşağıdaki çiftlik gözüme ilişti, havlayan bir çoban köpeğinin sesi, derken ikizlerden birinin sesi köpeği susturdu. Rüzgâr yoktu. Nancy'nin arkasındaki küçük güllerden oluşan pembe şeritler ve çizgiler, sarı saçları.,. Siyah eski ayakkabılarını giymişti, okul ayakkabılarıyla çorapları yoktu. Cennet Bahçesi'ne girdiğimi biliyordum.</p>

  <p class="calibre1">"Burası benim gerçek gizli yerim değil."</p>

  <p class="calibre1">"Nerede?"</p>

  <p class="calibre1">Nancy arkada, çiftliğin ötesinde rastgele bir yeri işaret ediyor, bir yandan da yürüyordu. "Şurda, yukarda." Sonra "Ben küçükken..."</p>

  <p class="calibre1">Onu konuşturabilmek için daha fazla şey söylemek istiyordum ama aptalca kaçmayacak bir şey aklıma gelmiyordu. Nancy, vadi zirvesinin doğu bayırında ağaçlara tutunarak hızlı yürüyordu ama sağ tarafımızdaki otlağı görebiliyordum. Tuhaftı, bu hiç de bir gezinti değildi. Daha ziyade maksatlı olarak bir yere yürüyor gibiydik. Sonunda Nancy otlağa doğru çıktı ve çok geçmeden eğreltiotlarının içinden geçtik. Nancy hâlâ yolu gösteriyordu. Hemen sonrasında birden eski taşocağının kıyısına ulaştık, uzaktaki köyevadinin öbür tarafına doğru bakıyorduk artık. Hoş bir sürprizdi, ansızın bir açıklık ve manzara oluşmuştu. Tavşanlar koşuşuyordu, eğreltiotlarından kurtulmuşlardı, yeşil çimenlerin üzerin-deydiler. Nancy kiliseyi işaret etti:</p>

  <p class="calibre1">"İşte, kilise orda."</p>

  <p class="calibre1">Kilise beni ilgilendirmiyordu.</p>

  <p class="calibre1">Nancy biraz yürüdü, taşocağının üzerine tırmanabileceğimiz bir kıyıya doğru, tutunarak taşocağının dibindeki çimenli yokuşa indi. Kantaron ve göz otu toplamaya başladı, sonra pembe başlı yıldızlı çiçek kümesinin yan tarafına diz çöktü. Daniel de yanına oturdu, sonra dirseğinin üzerine yaslandı. Daniel kendini fena halde beceriksiz ve dili tutulmuş hissediyordu. Nancy'nin görünüşteki dinginliğine şaşırmıştı, yine de söyleyecek bir şeyler arıyordu, öyle bir şey ki...</p>

  <p class="calibre1">"Çok iyi değiller aslında. Evin içinde açmazlar."</p>

  <p class="calibre1">"Babam onları seviyor."</p>

  <p class="calibre1">"Bunlara kantaron deniyor."</p>

  <p class="calibre1">"Kız otu" Nancy'nin mavi gözleri bir an Daniel'ın gözleriyle buluştu, derken gözlerini kaçırdı. "Biz öyle diyoruz."</p>

  <p class="calibre1">Bu Daniel'a tuhaf gelmedi (ya da yanlış. Nancy, kılıç otu demek istemişti) ama yüz kızartıcıydı. Daniel entelektüel üstünlüğü yüzünden ukala görünmekten endişe ediyor görünüyordu, çiçeğin gerçek adını söyleyerek gösteriş yapmamalıydı. Nancy her an alınabilirdi ve sanki bunu göstermek ister gibi çiçek toplamayı bırakıp oturdu. Sonra ayakkabılarının bağcıklarını çözüp ayağından çıkartıp attı, kısa çimenlerin içinde ayak parmaklarını büktü.</p>

  <p class="calibre1">Daniel yine bir girişimde bulundu. "Artık benden hoşlanmadığını sanıyordum."</p>

  <p class="calibre1">"Daha önce senden hoşlandığımı nerden çıkardın ki?"</p>

  <p class="calibre1">"Evvelsi gün."</p>

  <p class="calibre1">"Evvelsi gün ne oldu ki?"</p>

  <p class="calibre1">"Bill'e bir şeyler söyledin." Daniel önünden bir ot kopardı. Lanet olası kızlar, neden bu kadar zordular? Neden çıplak ayakla duruyorlardı? "Bill bana patron gibi davranmaya kalktığında."</p>

  <p class="calibre1">"Hava atıyo. Her şeyi bildiğini zannediyo."</p>

  <p class="calibre1">"Bill'e böyle mi söyledin?"</p>

  <p class="calibre1">"Belki."</p>

  <p class="calibre1">"O ukalalığa benden daha alışık. Hepsi bu."</p>

  <p class="calibre1">"Alışık olduğu şey, her şeyi kendi bildiği gibi yapmak."</p>

  <p class="calibre1">"Ondan hoşlandığını sanıyordum."</p>

  <p class="calibre1">Nancy burun kıvırarak bir şey söylemedi ve ayakları onu Bill'in yaptığı şeyden daha fazla ilgilendiriyormuşçasına onlara bakmaya devam etti. Daniel kendinden uzaklaştığını hissediyordu: Nancy önce bir şey söylüyor, sonra tersini söylüyordu. Neredeyse canı sıkılmış halde birini bekliyormuş, sanki aralarına bir başkası katılacakmış gibi görünüyordu.</p>

  <p class="calibre1">Daniel alçak sesle, "Senden çok hoşlanıyorum" dedi.</p>

  <p class="calibre1">Nancy birdenbire ona dönerek gözlerinde biraz hınzır bir parıltıyla, eskiden Pazar Okulu'ndaki benliğiyle gülümsedi.</p>

  <p class="calibre1">"Seni babana söyliycem."</p>

  <p class="calibre1">"Ben de seni söylerim." Daniel yanaklarının kızardığını hissediyordu. Nancy ayaklarına bakmaya devam etti. "Senden hoşlanmamı umursamıyor musun hiç?"</p>

  <p class="calibre1">"Belki. Belki de umursamıyom"</p>

  <p class="calibre1">"Bana vaftiz adımla seslenmiyorsun hiç"</p>

  <p class="calibre1">"Sen de bana."</p>

  <p class="calibre1">"Evet, seslendim. Daha dün."</p>

  <p class="calibre1">"İkimiz yannızken deyil ama."</p>

  <p class="calibre1">"Ne söyleyeceğimi bilmiyorum hiç." Daniel, "Sen ukala olduğumu düşünürsün diye" ekledi.</p>

  <p class="calibre1">Bir suskunluk oldu. Yeşil akşam havası, arkalarında hâlâ sıcak olan kayanın üzerindeki böceklerin cırıltısı. Beklenmedik bir anda Nancy karnının üstüne dönüp dirseklerini kırarak çenesini üzerine dayadı, sonra bir eliyle uzanıp küçük bir kekik dalı kopardı ve ağzına aldı. Akabinde de yüzünü biraz Daniel'e doğru döndü. Aralarında bir metrelik mesafe vardı. Şu yay gibi kaşlar, gizemli, muzip yalın dudaklar. Gözleri. Yer meşesiyle yavşanotu çiçeklerinin karışımı renkte gözler: mahcup ve cesur, cesaretli ve şüpheli.</p>

  <p class="calibre1">"Bahse girerim aslında benden hoşlanmıyorsun."</p>

  <p class="calibre1">Daniel yere baktı. "Tek düşündüğüm şey bu. Seni görmek. Seni görmemek. Dünkü gibi. Dün nefret doluydum."</p>

  <p class="calibre1">"Sana bir hediye aldık."</p>

  <p class="calibre1">"Niye?"</p>

  <p class="calibre1">Nancy, Daniel'ın neredeyse darılmış olan şaşkınlığına gülümsedi. "Çünkü hepimiz seni çok seviyoz." Nancy yine kekik dalını kemiriyordu. "Bu bir sır. Sana söledimi kimseye söyleme."</p>

  <p class="calibre1">"Tabii ki söylemem."</p>

  <p class="calibre1">"Yemin et"</p>

  <p class="calibre1">"Vallahi."</p>

  <p class="calibre1">Nancy, "Hediye bir kitap" dedi. Sanki kitap çok değerli bir nesneymiş, konusunun önemi yokmuş gibi. Nancy yuvarlanıp sırtüstü döndü ve gökyüzüne baktı, sonra gözlerini kapattı. Daniel onun yüzüne, yanaklarına, uzun kirpiklerine, pamuktan pembe elbisenin altında çok daha çocuksu duran göğüslerine, çıplak ayaklarına bakıyordu. Daniel asabi bir halde biraz daha ot kopardı.</p>

  <p class="calibre1">"Okula tekrar gitmem gerektiğinde sana mektup yazarım. Eğer istersen."    -</p>

  <p class="calibre1">"Ben, sen, o. Seviyorum, seviyorsun, seviyor."</p>

  <p class="calibre1">Artık Nancy, Daniel için çok daha ince biri oluyordu. Bu da ne anlama geliyordu yahu?"</p>

  <p class="calibre1">"Cevap yazar mısın?"</p>

  <p class="calibre1">"Yazarım belkim."</p>

  <p class="calibre1">"Keşke yazsan."</p>

  <p class="calibre1">Ama Nancy daha fazla söz vermedi. Sanki Dan'in orada olduğunu unutmuşçasına öylece uzanıyordu, gözleri kapalı. Belki de Daniel'ın onu öpmesine izin verebilirdi. Bunun yanında Daniel emin olamıyordu, bütün bu ileri adım atmalar, geri çekilmeler, Daniel'ı fark etmesi, onu görmezden gelmesi. Daniel karşı konulmaz bir şekilde çimenlere doğru öne uzanmaya sürükleniyormuş gibi hissetti kendini ve yine karşı konulmaz şekilde Gulliver gibi, geleneğin, evinin, cehaletinin ve her şeyin binlerce ipiyle olduğu yere bağlanmıştı. Nancy'nin güleceğini düşünüyordu, Nancy onunla gönül eğlendiriyordu sadece, kendini aptal yerine koymasına yol açıyordu...</p>

  <p class="calibre1">Birden Nancy doğrulup ayakkabılarına uzandı.</p>

  <p class="calibre1">"Ben eve gidiyom artık."</p>

  <p class="calibre1">Nancy darılmıştı. Daniel bir aptaldı, beceriksiz, eline geçen fırsatı kaçırmıştı... Nancy'nin bağcıklarını bağlamasını seyrediyordu, sonra Nancy toplamış olduğu küçük bir demet çiçeği bir araya getirdi ve ayağa kalktı. Daniel yokuşu çıkıp taşocağının ağzına kadar yine onun peşi sıra gitti, Nancy bir iki içi geçmiş yabani çileği toplarken onu bekledi, derken eğreltiotlarının içinden geçip tek kelime etmeden ormana geri döndüler. Daniel onun yanında yürüyebilirdi, yer vardı, en azından Nancy'nin elini tutabilirdi veya tutmaya çalışabilirdi fakat Daniel onu geriden takip ediyordu. Derken. Birdenbire. Nancy durup arkasını döndü, öylesine ani şekilde durmuştu ki Daniel neredeyse ona çarpacaktı. Ellerini ve ellerindeki çiçekleri arkasına götürdü, Daniel'a öylece baktı, eski bakışma oyunu. Beş saniye sürdü. Sonra Nancy gözlerini kapatıp öpmesi için dudaklarını Daniel'a uzattı. Daniel tereddüt etti, duraksadı, her nedense ellerini yavaşça Nancy'nin kollarının üst tarafına koyduğunu fark etti; sonra tüm dünyası veya on altı yılı eriyip gitti.</p>

  <p class="calibre1">Nancy'nin dudakları kekik ve kimyon tohumu kokuyordu, bedeni Daniel'ın kaybettiği annesinin bedeniydi. Daniel'ın asla unutamayacağını düşünmüş olduğu Nancy'nin birkaç saniyeliğine her şeyi affedişi. Daniel yavaş başlamış ama birden sertleşmeye başlayıp Nancy'yi kendine doğru çekmişti. Tuhaf bir şey hissetmişti: Etraflarındaki durağan orman, birden ormanı oluşturan her yaprağın, dalın, kalın dalın, kokunun ve sesin hızla fırlayarak birbirinden ayrıldığı bir patlamaya dönüştü. Aslında orman yok olmuştu. Birden başını yana çevirip başını Daniel'in gömleğine gömene değin her yerde Nancy vardı; onun dudakları, göğüsleri, Daniel'a doladığı aşağı kayan ama aynı zamanda ona tutunan kolları. Nancy ne kadar da küçüktü, bakmaktan ziyade dokunuşta çok daha anlayışlıydı, dokunma ve basınçtan önce nasıl da bedenin her tür kusurları, kıvrımı dış görünüşü yok olmuştu. Ve zafer! Sesin şiddetinin birkaç mecazi ölçümü, Daniel'ın tüm yaşamının en yüksek sesli ötüşü.</p>

  <p class="calibre1">Sonunda birbirlerine isimlerini söylediler.</p>

  <p class="calibre1">Sonra yine öpüştüler. Bu kez Daniel, Nancy'nin dilinin ucunu hissetmiş ereksiyon olmaya başlamıştı. Nancy'nin bunu fark etmesinden korkuyordu. Belki de fark etmişti çünkü "O kadar kabalaşma" deyip Daniel'ı itip uzaklaştırmıştı. Bir an Nancy başı önde ayakta durdu, sonra dönüp düşürmüş olduğu çiçekleri topladı. Daniel onun yanına diz çöküp kolunu Nancy'nin beline doladı.</p>

  <p class="calibre1">Nancy, "Yapmamalıyız. Bu kadar yeter. Şimdi olmaz. Istemiyom" dedi.</p>

  <p class="calibre1">"Benden hoşlanıyor musun sahiden?" Nancy başını aşağı yukarı salladı. "Çok mu?" Nancy yine başını salladı.</p>

  <p class="calibre1">"Benimle gönül eğlendirdiğini sanıyordum." Nancy başını iki yana salladı. "Benimle hiç çalışmak filan istemiyor gibi görünüyordun-</p>

  <p class="calibre1">"Annem yüzünden- Nancy, "Annem fark ederse öldürür" dedi.</p>

  <p class="calibre1">"Annen ne dedi?"</p>

  <p class="calibre1">"Sana bakmamamı, flört etmememi." Hâlâ diz çökmüş halde olduğu için kucağına doğru konuşuyordu. "Elmaları üzerime düşürdüğün gün annem seyrediyomuş herhalde. Daha sonra beni azarladı. Kimsenin bizi görmemesi lazım."</p>

  <p class="calibre1">"Tamam."</p>

  <p class="calibre1">"Söz veriyon mu?"</p>

  <p class="calibre1">"Tabii ki söz veriyorum."</p>

  <p class="calibre1">"Annem eğer yaramazlık yaparsam papaz evinde söyleyeceğini söyledi."</p>

  <p class="calibre1">"Bu <span class="calibre3">aptalca."</span> Daniel'ın Bayan Reed hakkındaki düşüncesi birden değişti. "Onlara asla söylemem. Asla."</p>

  <p class="calibre1">"Biliyom."</p>

  <p class="calibre1">"Lütfen, seni tekrar öpeyim."</p>

  <p class="calibre1">Nancy başını yana çevirdi ama uzun sürmesine izin vermedi. Bir süre sonra Daniel'ın elini tuttu, küçük parmaklarını onun parmaklarına doladı, yere baktı.</p>

  <p class="calibre1">"Peki, ya Bill Hannacott?"</p>

  <p class="calibre1">"Onu defettim. Geçen akşam. Koca aptal."</p>

  <p class="calibre1">"Sinirlendi mi?"</p>

  <p class="calibre1">"Ona ne olduğu umrumda değil."</p>

  <p class="calibre1">Daniel, Nancy'nin parmaklarının kendi parmaklarına daha sıkı dolandığını hissediyordu. Bir düş gibiydi, gerçek olamayacak kadar nefis. Nancy ondan hoşlanıyordu, onu tercih etmişti, onun korumacılığını arıyordu.</p>

  <p class="calibre1">"Her akşam gelecek misin?"</p>

  <p class="calibre1">Nancy başını iki yana salladı. "Gelemem. Annem fark eder." Ama "En iyisi pazar öğleden sonra. O sırada hepsi uykuya yatıyolar" diye ekledi.</p>

  <p class="calibre1">On dakika daha oyalanarak, durarak tekrar öpüştüler, birbirlerine sarılmış olarak ağaçların arasından geçip eski kireç ocaklarının üzerindeki sarp kayalığa gittiler, tutunarak aşağı indiler. Yolda umutsuzca son bir öpücük, sanki son öpüşmeleriymiş gibi, bir an Nancy'nin gözlerinin maviliğinde, Daniel daha önce görmediği bir şüphe, bir inceleme, bir hassaslık fark ediyor. Nancy gidiyor. Daniel onun dar geçitten aşağı koşuşunu seyrediyor, sonra yürümeye başlıyor, yeşil ve altın sarısı akşam ışığında dönemeçten dönüp çiftliğe doğru gözden kayboluyor. Ondan sonra da Daniel yavaş yavaş bisikletini çalıların içinden çıkarıyor, sersemlemiş, sevinçli, neşeyle coşmuş. Bunu damıtıyor ama sözcüklerle değil henüz: Nancy'nın dudaklarına o ilk dokunuş, bütün hilelerinin, numaralarının, onun tadının, ona dokunuşun, onun gizeminin kayboluşu.</p>

  <p class="calibre1">Dan harika bir suçluluk duygusu ve yalan söyleme gereğiyle, şarkı söyleyerek evin yolunu tutuyor.</p>

  <p class="calibre1">Havalar güzel gitse de yoğun bir çiğle hasat başlayacaktı, bütün dünya Ceres ve sadelikti, tünel oluşturan dar geçitlerdeki sabahın yeşil renkli gün ışığı ve Nancy. Zaferinin ertesi güzel sabahında Dan kendini kafesten kurtulmuş bir kuş gibi hissediyordu, tamamen hür,- fazlasıyla hür,- çünkü Dan ahırda belirince Nancy ona bakmayıp onu görmezden gelerek ağzını açmadan uyarıyordu. Henüz süt sağmayı bitirmemişlerdi.</p>

  <p class="calibre1">Mandırada hepsi tarlaya gitmeden önce kaçamak bir yarım dakika yalnız kalabilmişlerdi. Bu yalnız kalış beklenmedik çekingenliklerle doluydu, bu kez Dan'in hamle sırasıydı. Ama Dan sonunda, Nancy ilk dokunuşta sıçrayıp çığlık atacakmış gibi, ihtiyatlı bir şekilde Nancy'nin eline uzanmayı becerince Nancy hemen yüzünü döndü. Daha dudakları birbirine değer değmez Nancy uzaklaşmaya çalışınca Dan umursamadı, bu kadarı kâfiydi. Nancy'nin annesi bundan birkaç saniye sonra içeri girdi, bu, ne kadar dikkatli olmaları gerektiğinde, emin olmak için yeterliydi.</p>

  <p class="calibre1">Ha babam demetleri yığ bütün gün, o gün köyden emekliler arasından kiralanan yaşlı bir adam da oradaydı ve onun on iki yaşlarındaki torunu da yardım etti. Nancy bile aramıza katıldı. Dokunma olanağı yoktu ama bakma fırsatı vardı. Zaman zaman birkaç cümle mırıldanmak, bunun gizliliği, o denli yakın olmak, bir önceki akşamın hiç durmadan yeniden ortaya çıkışı (Nancy bu akşam evde kalması gerektiğini Daniel'a haber vermiş olsa da aşağıda çiftlikteki bütün gündelik işler, mısır "biçilip bitene" kadar beklemek zorunda kalacaktı). Keşke gele-bilseydim, keşke gelebilseydim diye diliyordu Nancy, uyanır uyanmaz Daniel'ı düşünmüştü. Yoksunluk, Daniel'ın bekleyişinden daha az zalim görünüyordu. Bu eski hasat büyüsüydü, bu rahatlamanın verdiği ilkel iç çekişti. Hâlâ yapılacak yığınlar ve dövülecek harmanlar vardı ama bu sağ salim yolculuk yapmak gibiydi, gemicilerin karayı ilk görüşleri ve gündönümü gerçekleşmişti, bir söz tutulmuştu. Artık gerçekten hiçbir şey kötü gidemezdi.</p>

  <p class="calibre1">Hain İngiltere! O akşam durup dururken yağmur yağdı, ertesi sabah Daniel çiftliğe gittiğinde ise hâlâ çiseliyordu. Yağmur on birden önce durdu, hatta öğleden sonra yine biraz güneş açtı ama hasat yapmak imkânsızdı. Daniel çiftlik ambarında uzun bir dakika boyunca, sıkı bir öpücükle öpülmüştü. Nancy akşam yemeğinde masanın altından ikaz etmek için Daniel'ın ayağına basmıştı ve öğleden sonra Daniel eve giderken Nancy'den ocakların oraya gelebileceğine dair söz almıştı. Nancy oradaydı. Yoldan görülemeyecekleri bir yerde sarp kayalığın altında bir yer buldular. Daniel sırtını sert bir taşa doğru yasladı, Nancy'yi kucaklamış tutuyordu. Dudakları birbirlerine yapıştı, tamamen davetsizce, bir öpücüğün ardından uzun tek bir öpücük. Daniel yine ereksiyon oldu, bu çok utanç vericiydi ama Nancy fark etmemiş gibiydi ya da fark etse de aldırmıyormuş gibiydi. Daniel güneş ışığını engellemek için gözlerini kapattı sadece Nancy'nin göğüslerini, belinK kendininkine dayanan Nancy'nin uyluklarını hissetmek için. Nancy'nin kazağı ve gömleği arkasından biraz açılmıştı ve eli kazara Nancy'nin tenine değdi. Görünüşe göre Nancy buna da aldırış etmemişti.</p>

  <p class="calibre1">Sonunda fısıldaşarak durdular. Nancy birkaç çocuğu öpmüştü. En çok Daniel'ı öpmekten hoşlanıyordu. Evet, Daniel, Bili Hannacot'dan çok daha iyi öpüşüyordu. Nancy, Bill Hannacot'u öpmekten hiç hoşlanmamıştı, onda ne bulduğunu bilmiyordu. Ardından Daniel sorguya çekildi: Ne zaman Nancy'den hoşlanmaya başlamıştı, neden hoşlanıyordu, Daııiel başka kaç kızı öpmüştü? Daniel berbat yalanlar söylüyordu ancak Daniel'ı avucunun içine aldığını söylediğinde Daniel'ın açıksözlülüğüne hiç şüphe yoktu. Nancy'nin, annesinin sırlarını fark etmesi korkusundan, eğer babası farkına varırsa kaderlerinin Romeo ve Juliet gibi korkunç olacağından, en azından yine de o kadar zor olmadığından bahsettiler. Onlar, evlerindeki kural ve anlayışın epey dışındaydılar, yasadışı ilan edilmişlerdi. Tekrar öpüşmeye başladılar. Bu sefer Daniel'ın eli doğruca Nancy'nin giysilerinin altına, çıplak sırtına gitti.</p>

  <p class="calibre1">Nancy'nin gitmesi gerekiyordu. Yarın pazardı, kırk saatlik ayrılık, Nancy bilemiyordu, o da istiyordu ama eğer annesi... Sonunda bir fikirde uzlaşıldı. Sabah duasında olacaklardı, eğer Daniel, Nancy'nin yere bir mendil düşürüp eğilip aldığını görürse bu, Nancy'nin akşam yemeğinden sıvışmayı başarabileceğini düşündüğü anlamına gelecekti. Daniel'ın başka bir dar geçitten dolaşarak gitmesi gerekiyordu, çiftliğin arkasında yukarılarda bir yerden, kayısı ağaçlarına gelene kadar tepenin zirvesine yürümesi gerekiyordu. Harabeler içinde ve sarmaşıklarla kaplı taş bir barakanın olduğu yerden içeri girip yakında bekleyecekti.</p>

  <p class="calibre1">Daniel o pazar günü kiliseye özellikle erken gitti Reedlerin içeri girdiklerine emin olmak için. Reedler içeri girdiler ama Nancy mendilini düşürmedi. Bu ayin Daniel'ın hayatının en uzun ayiniydi, babasının vaazı en sıkıcı olandı; dışarıda harika, ışıl ışıl bir güneş vardı, kilisenin pencerelerinden sızan ışıkta toz zerrecikleri görülüyordu. Geçenlerde</p>

  <p class="calibre1">Sicilya'ya inen Müttefik orduları için de dua edildi ama bütün bunlar dünyanın öbürucundaydı. Sonunda Araf sona erdi. Reedler kilise sıralarını terk etmiş, koridorda ayakta duruyorlardı. Daniel o sabah ilk gerçek duasını etmişti. Nancy arkasını döndü sırasına geri gelip eğildi. Daniel hafif pazar yemeğinden pek yiyememişti, Millie halası veya babasının aptalca bir istekte, bir öneride bulunmasından ve yapılacak bir iş çıkmasından çok korkuyordu. Gerçi babası uykulu görünüyordu. Millie halası öğleden sonrayı nasıl geçireceğini sorunca Daniel bisikletle otlağa gidip "biraz botanikçilik" yapacağı yolunda genel bir cevap verirken kendini riske attı. Bu, babasının da onayladığı bir meraktı ve pastoral görevlerinden fırsat bulabilirse onunla birlikte gelme riski vardı. Ama Dan'in kumarda şansı yaver gitti. Millie hala şefkatle Daniel'ın çok çalıştığını, dinlenmesi gerektiğini düşünüyordu. Bu kolaylıkla bertaraf edildi.</p>

  <p class="calibre1">Daniel kararlaştırdıkları gibi saat üçe çeyrek varken eski barakaya gitmişti, üçü çeyrek geçerken de hâlâ oradaydı. Daniel ormanın içine inip bir kayısı köküne yaslanıp oturmuş, çiftliği seyrediyordu, çiftlik yaprakların yoğun gölgeleri içinde gizleniyordu. Daniel bir yandan Nancy'nin gecikeceğini biliyordu, diğer yandan da randevuya zamanında gelememesi onu dehşete düşürüyordu ve bir yanı da biraz, Nancy'nin gelmeyeceğini tahmin ediyordu.</p>

  <p class="calibre1">Daniel içgüdüsel olarak, okulda duymuş olduğu hikâyelerin çoğunun kendini beğenme, dileğin yerine gelmesiyle ilgili olduğunu, orta sınıftan kızların hiç de öyle olmadığını biliyordu. Ama Nancy pek orta sınıftan bir kız gibi değildi. Başka bir sürü çocuğu öpmüştü (Havva'nın da yalan söyleyebildiği hiç aklına gelmemişti), doğala, hayvana çok daha yakındı. Çıplak sırtına dokunması için Daniel'a izin vermişti, Daniel'ın ereksiyonlarını kontrol edemeyişine (Daniel kültürlü çocukların bunu yapabildiğine emindi) aldırmıyormuş gibi görünüyordu... Varsayalım Daniel kızın bir sipiral (o zaman öyle yazılması gerektiğini düşünüyordu) ya da erkeğin prezervatif takması gerektiğini biliyordu. Bu sadece prezervatifi olmadığı için hor görülmekten korktuğu için değildi ama Bili Hannacot'un çenesinde sivilceler vardı. Ayrıca Daniel'ın yurdunda, o yaz en yakın kasabadan bir kızla çıkan bir Amerikan askerinin kızın içine sıkışmasıyla ilgili bir hikâye dilden dile dolaşıyordu. Hastaneye götürülmek zorunda kalmışlar ve cerrahi müdahaleyle birbirlerinden ayrılmışlar. Her şey kaslara kramp girmesi ya da onun gibi bir şey yüzünden olmuştu. Kayısı ağaçları altındaki bakir, bu trajik hikâyeden çok etkilenmişti. Ama hepsinden ziyade Daniel'da gerçekleşmesi yakın olan günahla ilgili derinden gelen ve artan bir his vardı. Öpüşmek ve böyle gizlice buluşmak birincisiydi. Diğeriniyse Daniel artık ilahi şimşek ve ani yıldırımdan çok daha iyi biliyordu fakat çok fazla değil ve bekledikçe korkusu da artıyordu.</p>

  <p class="calibre1">Daniel, üçü yirmi beş geçerken ormanın yukarı kıyısındaki samanlığa yürüyerek geri döndü. Daniel yaklaştıkça Nancy kısa kollu sarı gömleği, koyu yeşil eteği, çizmeleri ve ahır botlarıyla onun arkasından çıktı. Nancy'nin kolunda kahverengi bir hırka vardı, yanakları ise koyu pembeydi. Belki ağzının etrafında doğal olmayan, aslında çok ürküten yapaylıkta bir kırmızılık olduğu içindi, Daniel'ın, Nancy'yi eleştirir gibi hissetmesinden değil. Nancy, Daniel'ın gözüne korkunç derecede soğuk ve yetişkin, en azından kendisinden iki yaş büyük görünüyordu.</p>

  <p class="calibre1">Öpüşmediler, aralarında birbirlerinden iki metre uzakta durarak kısa bir tartışma oldu. Nancy sadece beş dakika geç kalmıştı, zirveye kadar çıkacaktı,- keşke Daniel patikadan hiç sapmamış olsaydı. Sonunda Nancy başını önüne eğip başka yöne döndüğünde keşke gelmeseydim der gibi görünüyordu. Daniel arkasından gitti.</p>

  <p class="calibre1">"Gerçekten kızgın değilim, Nancy. Geldin işte"</p>

  <p class="calibre1">Bir süre sonra Nancy elini uzatınca Daniel da tuttu. Yürüyerek çiftlikten kuzeye doğru uzaklaşmaya başladılar. Daniel kolonya kokusu aldı. Parmakları birbirine dolanmıştı. Yirmi metre sonra Nancy omzunu Daniel'ınkine sürttü, Daniel da elini Nancy'nin beline doladı. Bu arada Nancy, kollarını Daniel'ın vücudunda aşağı kaydırdı. Sonra durup öpüştüler, gayet güzeldi. Ruj gerçek ruj değildi ne de olsa, Nancy'nin annesinin kilerinden aşırdığı kırmız boyaydı.</p>

  <p class="calibre1">Nancy önden giderek ormanın dışında, çiftlik vadisinin zirvesinde, yasal olarak çiftliğin tarlalarından biri olan ama sürülemeyecek kadar dik, bir öbek işe yaramaz yüksek eğreltiotu ve karaçalının olduğu araziden geçerek "gerçek gizli yerine" doğru yol gösteriyordu. Birbirlerine sarılmış haldeydiler. Orada üst tarafı düz, büyük "Kilise Kürsüsü" gibi bir kireçtaşı vardı, eğrelti denizinin içinde izole olmuştu. iniş tarafı biraz tümsekliydi, önünde daha düz topraktan küçük bir yükselti vardı. Daniel'la Nancy orada dikildiler, eğreltiotlarının boyları göğüslerine geliyordu. Nancy'nin ablaları küçükken onu buraya getirmişlerdi, eğreltiotlarının arasında "oda" açıyorlardı.</p>

  <p class="calibre1">Şimdi onlar da aynısını yapıyorlardı, sapları ayaklarıyla yan tarafa doğru ezerek, sert uçları üstlerine basıp düzleştiriyorlardı, yine altıya dört boyutunda kapalı, yeşil duvarlı bir oda yapıyorlardı. Nancy hırkasını bırakıp diz çöktü. Daniel da yüzü Nancy'ye dönük yere çöktü ve dizleri üzerinde dikilerek, o sabah kilisede diz çökmelerinin kâfirce bir taklidini yapıp birbirlerini kucaklayarak doğru dürüst öpüştüler. Sonra Nancy hırkasını yere yayıp üzerine uzandı. Daniel da onun yanına uzanıp Nancy'nin kırmız boyalı dudaklarını ulaştı. Bir süre sonra Daniel sağ dizini Nancy'nin bacaklarının üzerine attı. Nancy arkaya doğru düştüğü için Daniel biraz daha kenara kaymak zorunda kalınca Nancy birden acıyla döndü ve doğrulmak zorunda kaldılar, hırkayı kaldırıp yan yatmamış bir eğreltiotu kökünü bastırarak düzleştirdiler. Bunun yanında Nancy, Daniel'ın yarı yarıya onun üzerine doğru bacağını atarak eski halini almasına izin verdi. Nancy edilgenleşti, orada öylece uzanıyor, Daniel'ın yanaklarını, gözlerini ve boynunu öpmesine izin veriyordu. Derken canlanıp Daniel'a, kirpik öpücüğünü, "hafifçe kemirmeyi", kertenkele öpücüğünü, diliyle yanağına hafifçe dokunarak yalamayı öğretmeye başladı. Güneş, sıcak, eğreltiotu sinekleri, görünmeyen bir yerden gelen bir akbabanın sesi, etraflarındaki hâlâ dik duran eğreltiotu sapları arasındaki serin gölgeli derinlikler,- Daniel'ın Nancy'nin uyluğuna bastırdığı ereksiyon halindeki penisinin verdiği ıstırap dışında her şey güzeldi. Boşaldı boşalacaktı, Daniel ıslaklığını hissediyordu ve ne yapacağını bilmiyordu. Birdenbire Daniel yana doğru dönüp doğruldu ve kendini tutabilmek için dua etti.</p>

  <p class="calibre1">"N'oldu?"</p>

  <p class="calibre1">Daniel başını iki yana salladı. Nancy de Daniel'ın yanında doğrulup oturdu.</p>

  <p class="calibre1">"Danny?"</p>

  <p class="calibre1">Daniel başını yine iki yana salladı. Her nedense Nancy'nin ona "Danny" demesine aldırmıyordu.</p>

  <p class="calibre1">"Danny, sölesene n'oldu?"</p>

  <p class="calibre1">Daniel öne doğru eğildi. "Hiçbir şey. Bana dokunma biraz." Daniel, "Lütfen" dedi.</p>

  <p class="calibre1">Nancy, Daniel'dan ötede tekrar dirseği üzerine yaslandı. Derin bir sessizlik oldu.</p>

  <p class="calibre1">"Aslında beni sevdiğini düşünmüyorum hiç."</p>

  <p class="calibre1">"Evet, seviyorum."</p>

  <p class="calibre1">"Senin tek düşündüğün...' '</p>

  <p class="calibre1">"Ne?"</p>

  <p class="calibre1">"Biliyosun "</p>

  <p class="calibre1">"Elimde değil. Deniyorum "</p>

  <p class="calibre1">Bir sessizlik daha.</p>

  <p class="calibre1">"Beni öpünce mi oluyo?" Daniel başını aşağı yukarı salladı. "Öyleyse artık öpüşmesek daha iyi."</p>

  <p class="calibre1">"Bu sadece..."</p>

  <p class="calibre1">Sessizlik uzuyor.</p>

  <p class="calibre1">"Erkekler." Daniel bir şey söylemedi. "Bizim için de öyle. Biz bunu mesele yapmıyoruz sadece."</p>

  <p class="calibre1">Daniel bunun kızlarınkiyle aynı olamayacağını söyleyecek sözcükleri bulamadı. En azından kızlar ne hissettiklerini gizleyebiliyorlardı.</p>

  <p class="calibre1">"Lütfen, kızma."</p>

  <p class="calibre1">"Sadece öpüşmek istiyorum. Hepsi bu"</p>

  <p class="calibre1">"Biliyorum."</p>

  <p class="calibre1">"Ben daha on altı yaşındayım."</p>

  <p class="calibre1"><a id="bookmark0"></a><a href="#footnote1">1</a></p>

  <p class="calibre1"><span class="calibre2">Delfi tapınağındaki Apollon rahibesi. (ç.n.)</span></p>
</body>
</html>
