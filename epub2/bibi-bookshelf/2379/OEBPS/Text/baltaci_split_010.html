<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>baltaci</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_5"><span class="idebold">12. ŞARL'IN FAALİYETLERİ</span></h1>

  <p class="normal">12. Şarl bu başarıyı kazandıktan sonra Polonya Kralı 2. Ogust’un (Kiga’yı zapt etmesine mani olmak için Liyoland’ a doğru yürümüştü. Artık Kuzey harbi bütün şiddetiyle başlamıştı. Bu sırada Petro da İstanbul’da akdolunan sulh anlaşmasını haber almış, 12. Şarl’a karşı yürümek için hiçbir fırsatı kaçırmamıştı. Hatta Petro Kopenhag felaketini haber almadan İsveç’e karşı harp ilan etmiş, ordusunun düzensizliği yüzünden Narova’da 12. Şarl ordusuna karşı büyük bir bozguna uğramıştı. 12. Şarl bu başarıları kazandıktan sonra Polonya’dan da birçok yerler, zapt etmişti. Bu sırada 2. Ogust tahtından indirilmiş, yerine Stanislas Lesçinski geçmişti.</p>

  <p class="normal">12. Şarl Polonya, Silezya ve Saksonya’da kralları indirip bindirmekle meşgul olduğu sırada Petro fırsattan faydalanarak Petersburg şehrinin temellerini atmaya başlamıştı. Petro’nun yegâne maksadı Ruslar için bir açık deniz, kendi tabirince Avrupa’ya karşı bir pencere açmaktı. Bu çıkış kapısını Karadeniz’de temin edemeyeceğini anlayınca bütün emellerini Baltık sahillerine bağlamıştı. Şarl bu esnada Petro’yu Baltık sahilinden kovabilirdi. Fakat Şarl dosdoğru Moskova’ya girmek, Petro’yu orada sulh anlaşmasına zorlamak istiyordu. Şarl bu maksada ulaşmak için Rusya himayesinden çıkan kazak Atamanı Majepeya ile ittifak yapmış fakat Osmanlı hudutlarına yaklaşması sebebiyle aynı zamanda Osmanlılarla da münasebet temin etmeyi düşünmüştü. (1709)</p>

  <h2 class="normal1" id="calibre_toc_15"><span class="idebold">Çorlulu Ali Paşa’nın Rolü</span></h2>

  <p class="normal">12. Şarl düşmanlarına karşı zaferler kazandığı sırada Osmanlı idaresinde sadrazam makamında Baltacı’nın halefi Çorlulu Ali Paşa bulunuyordu. Ali Paşa büyük bir zekâya sahip olmakla beraber Baltacı derecesinde hile ve desise ile makam mevki temini sevdasında değildi. Ali Paşa o esnadaki siyasi durumları takip ediyor, kuzey harbinin Rusya, İsveç ve Polonya arasında meydana getirdiği husumetlerden memleketini faydalandırmak istiyordu. Ali Paşa’nın siyaseti Rusya’yı zayıf düşürmekti. Bunun için de İsveç kralı 12. Şarl ile dostane ilişkiler kurmak icap ediyordu. Hatta bu münasebetin II. Mustafa zamanında kurulması arzu edilmiş, İsveç’in İstanbul’da büyükelçi bulundurmasına muvafakat gösterilmiş, fakat bazı maniler ortaya çıkmasıyla bu mesele tehir edilmişti.</p>

  <p class="normal">Ali Paşa, Büyük Petro ile 12. Şarl arasında meydana gelen anlaşmazlığı Ozi Valisi Yusuf Paşa’nın gönderdiği haberlerden anladığı zaman pek memnun olmuş, hatta Yusuf Paşa’ya bir emir göndererek Demirbaş Şarl’ı başarısından dolayı tebrik etmek için kendi tarafından bir heyet göndermesini teklif etmişti. Yusuf Paşa sadrazamdan aldığı emre dayanarak ekibinden Yerköylü Mehmet Efendi’yi Turan şehrine, 12. Şarl’ın yanına göndermişti. O sırada Lehistan’ın pek çok yerleri Rusya’nın himayesi altında idi.<sup class="calibre5"><a href="../Text/baltaci_split_034.html#footnote-1654-17" id="footnote-1654-17-backlink">[17]</a></sup> Mehmet Efendi’nin geçişine Rusların karşı çıkmaları daima hatırda tutulmalıydı. Bu sebeple Mehmet Efendi Macaristan hududu ile Lehistan ve Avusturya hudutları arasından geçmeğe mecbur olmuş, Avusturya sınırına geldiği sırada Avusturya memurları tarafından sorguya çekilmişti. Mehmet Efendi meseleyi Avusturya memurlarına olduğu gibi anlatarak yakasını kurtardıktan sonra bin türlü zorlukla Turen (Turin) şehrine gelebilmişti.</p>

  <h2 class="normal1" id="calibre_toc_16"><span class="idebold">12. Şarl Osmanlı Elçisi İle</span></h2>

  <p class="normal">Yusuf Paşa tarafından gönderilen heyetin gelmesi 12. Şarl’ı fevkalade memnun etmişti. Şarl bu umulmayan fırsattan faydalanmak istiyordu. Osmanlı Devleti’nin İsveç hakkındaki düşüncelerini öğrenmek istiyordu.</p>

  <p class="normal">Şarl, Mehmet Efendi’ye Osmanlı Memleketindeki durumlardan bahsettikten sonra:</p>

  <p class="normal">— Padişahımızın bana karşı bu kadar dostluk göstermesine sebep ne olabilir, diye sormuştu.</p>

  <p class="list-paragraph">Mehmet Efendi Şarl’ın bu sorusuna karşı:</p>

  <p class="normal">— Padişahımız sizin cesaretinizi pek çok takdir eder. Gıyabınızda pek ziyade hürmet besler, demiş, sonra aralarında şu konuşma geçmişti:</p>

  <p class="normal">— Osmanlılar arasında şöhretim ne derecededir?</p>

  <p class="normal">— Osmanlılar arasında o derece şöhretiniz yoktur. Çünkü diğer devletlerin İstanbul’da birer sefiri bulunduğu halde, sizin hiç elçiniz yoktur. İsminiz yalnız memleketlerden gelip - giden ticaret erbabı vasıtasıyla bilinir.</p>

  <p class="normal">— Pekâlâ. Sizin paşanız, beni devlet-i Aliyye ile dost yapıp, ülkenizde bir sefirimiz bulunmasına tüccarımızın gelip - gitmesine aracılık edebilir mi? Fakat bizim memleketimiz Sebte Boğazı haricindedir. Tüccar gemilerimiz Boğaz’dan geçerken Cezayirliler zapt eder. O zaman ne yapacağız?</p>

  <p class="normal">— Paşamız Devlet-i Aliyye de her şeyi yapmaya kadirdir. Zaten Cezayir Ocağı Devlet-i Aliyye’ye tabidir. Biz sizinle dost olup ta İstanbul’da sefiriniz bulunduktan sonra bu engel pek çabuk kaldırılır.</p>

  <p class="normal">— Peki, mademki öyledir. Geçenlerde Cezayirliler bizim bir kalyonumuzu aldılar, bari onu geri alıverin. Bir de hükümetiniz Rusya’ya karşı acaba bize yardım edemez mi?</p>

  <p class="normal">Bunun üzerine Mehmet Efendi:</p>

  <p class="normal">— Sizinle Devlet–i Aliyye arasındaki mesafe uzaktır. İmdat nasıl yapılabilir, demiş, Şarl de:</p>

  <p class="normal">— Bunun kolayı var. Ben Lehistan’dan Komanice’ye doğru giderim. Hükümetinizde bana o tarafa yardım gönderir, cevabında bulunmuştu.</p>

  <h2 class="normal1" id="calibre_toc_17"><span class="idebold">12. Şarl’ın Siyaseti</span></h2>

  <p class="normal">Şarl’ın maksadı Ali Paşa siyasetine de uygundur. Fakat Mehmet Efendi Yusuf Paşa tarafından bu gibi meseleleri çözmeye memur olmadığı için yalnız bu maddeleri içine almış olmak üzere 12. Şarl’dan bir kâğıt alarak Ozi’ye dönmüş,<sup class="calibre5"><a href="../Text/baltaci_split_035.html#footnote-1654-18" id="footnote-1654-18-backlink">[18]</a></sup> durumu Yusuf Paşa’ya uzun uzadıya anlatmıştı.</p>

  <p class="normal">Yusuf Paşa olan-biteni Sadrazam Ali Paşa’ya bir yazıyla haber vermişti. Ali Paşa 12. Şarl tarafından yapılan tekliflerden bazılarını kabul etmiş, Ozi muhafızı Yusuf Paşa’ya gönderdiği cevabi yazıda Cezayirlilerin İsveçlilerden aldıkları kalyon’un geri alınmasının mümkün olmadığını, bu meselenin anlaşmadan önce meydana geldiği cihetle Cezayirlilere karşı böyle bir teklif götürülmesine şer’i olarak bir yol olmadığını mamafih bundan böyle deniz yoluyla İsveç’ten gelecek gemilere taarruz olunmamak üzere Cezayir, Tunus ve Trablusgarp ocaklarına gerekli emirler gönderilmek mümkün olduğunu, fakat Rusya ile sulh anlaşması yapılmış olduğu için Rusya’ya karşı yardım ordusu göndermek imkân dışında olduğunu yazmıştı. Ali Paşa bu görüşte bulunduktan sonra, Babıâli ile ilişki kurma arzusunda olduğu takdirde Şarl’ın İstanbul’a bir özel heyet göndermesi icap edeceğini söylemişti. Ozi Muhafızı Yusuf Paşa, Sadrazam Ali Paşa’nın bu beyanatını 12. Şarl’a tebliğ etmiş, artık o tarihten itibaren Şarl ile Yusuf Paşa arasında bir iletişim kapısı açılmıştır.</p>

  <p class="normal">Ali Paşa Rus siyasetinin aldığı renk ve tavrı bildiği için Ruslarla daima harp etmek, onları teşkilatlanmalarının henüz başlangıcında ezmeyi arzu ederdi. Fakat onun akıllıca bir siyasete dayanan bu görüşünü III. Ahmet hiç beğenmiyor. Yine Ali Paşa III. Ahmet’in siyasi durumlardan faydalanma hususundaki kayıtsızlığını bilir fakat reyine muhalif hareket etmekten de çekinirdi. Bunun için Şarl ile Babıali arasında Ozi Muhafızını aracı etmiş, hatta Ruslarla muharebe ettiği takdirde Kırım Hanı’nın ordusuyla beraber imdada geleceğini Şarl’a ihbar ettirmişti. Ali Paşa bu fikrini 12. Şarl’a kat’i surette bildirmiş, daha sonra III. Ahmet durumu haber aldığı zaman Ali Paşa’yı bu konudan dolayı uyarmış, Rusya ile yapılmış anlaşmayı katiyetle feshetmemesi için Kırım Hanı’na bir ferman yazılmasını emir etmişti.<sup class="calibre5"><a href="../Text/baltaci_split_036.html#footnote-1654-19" id="footnote-1654-19-backlink">[19]</a></sup></p>

  <p class="normal">12. Şarl’ın Osmanlı Başkentinde olan biten şeylerden katiyen haberi yoktu. Şarl, sadrazamın teminatını alır almaz İsveçlilerle Pothal ve Brabaş kazaklarını yanına alarak Petro’ya taarruz etmiş, Poltava, Baltok’da meydana gelen bir muharebede ordusu perişan olmuş, kendisi de ayağından yaralanmıştı. Petro bu parlak zaferini kazandıktan sonra Amiral Apragız’ına yazdığı bir mektupta “İşte şimdi Hakk’ın yardımı ile Petersburg’un temel taşı atıldı!” demişti Artık Slavlar için bir ikbal devri açılmış, Rusya Devleti parlak zaferleriyle, büyük ve kararlı hareketleri sayesinde büyük devletler sırasına girmeğe muvaffak olmuştu.</p>

  <p class="normal">Şarl bu elim felakete uğradıktan sonra kendisi için Osmanlı Devletine sığınmaktan başka çare olmadığını anlamıştı. Özellikle Yusuf Paşa ile olan münasebetleri kendisine büyük bir cesaret vermiş, Şarl mağlup ve perişan, Osmanlı ülkesine doğru kaçmıştı. Fakat Ruslar, Şarl’ın peşini bir türlü bırakmıyorlardı. Şarl, Dinyeper Nehri sahilinde Ruslarla Kalmuklara karşı harp ediyor, Kırım Hanı’nın kendisine ihanet ettiğine kanaat getirdiği için en kısa yol olduğu halde etraftan çekiniyor, bitişik Ozi’ye doğru firar ediyordu. O sırada Ozi muhafazasına da Abdurrahman Paşa tayin olunmuştu.</p>

  <p class="normal">Ruslar 12. Şarl ordusunun geriye döneceği istikamette bütün nakil vasıtalarını yakmışlardı. Şarl bu mahrumiyetten pek çok sıkıntı çekmiş, araba tahtası vesaire gibi ele geçen şeylerle sallar yaparak karşı sahile geçmişti. Sonra Boğ nehri civarına, Rus geçidine geldiği zaman Rus askerinin hücumuna hedef olmuştu. Bu esnada beş yüz İsveçli ile 3–4 bin kazak telef olmuş, muharebe o gece sabahlara kadar bütün dehşetiyle devam etmişti. Ruslar devamlı taarruz ediyor, İsveç askerinden birçoğu nehre dökülüp boğuluyordu. Kral Boğ Nehri’nin öbür sahilinde olduğu için kurtulabilmişti. Şarl’ın bu felaketine yegâne sebep Abdurrahman Paşa idi. Abdurrahman Paşa Şarl’dan kayık tedariki için külliyetli bir para istemiş, bu arada Şarl’a vakit kaybettirerek Şarl’ın çok sayıda askerinin kaybına meydan vermişti. Abdurrahman Paşa bununla da yetinmemiş, İsveçliden çok sayıda oğlan ve kızlarını Paşa’nın kendisi ve Ozi ahalisi alıp esir etmişlerdi.<sup class="calibre5"><a href="../Text/baltaci_split_037.html#footnote-1654-20" id="footnote-1654-20-backlink">[20]</a></sup></p>

  <p class="normal">Şarl bu felaketten kurtulup da Bender’e geldiği zaman Babadağı muhafızı Yusuf Paşa’nın memuru tarafından karşılanmıştı. Hatta Şarl’ın içine düştüğü felaket Yusuf Paşa tarafından haber alındığı zaman derhal III. Ahmet’e durum açıklanmış III. Ahmet de Yusuf Paşa’ya bir hüküm göndererek Abdurrahman Paşa’dan esirlerin alınmasını ve kendisini ve kethudası<sup class="calibre5"><a href="../Text/baltaci_split_038.html#footnote-1654-21" id="footnote-1654-21-backlink">[21]</a></sup> ile beraber Bender’de kalenin içinde tutuklu kalmasını emretmişti.<sup class="calibre5"><a href="../Text/baltaci_split_039.html#footnote-1654-22" id="footnote-1654-22-backlink">[22]</a></sup></p>

  <p class="normal">Fakat Şarl’ın Abdurrahman Paşa’ya bir şey yapılmamasını özellikle rica etmesi üzerine, paşaya ceza verilmesinden vazgeçilmiş, İstanbul’a gelmek şartıyla salıverilmesine karar verilmişti.</p>

  <p class="normal">Şarl Babadağ muhafızı Yusuf Paşa ile karşılaştığı zaman sükûn ve itidalini muhafaza etmiş, hatta “Biz Devlet-i Aliyye’ye elçi gönderecektik, meğer kendimizin gelmemiz kısmet imiş” şeklinde latife etmişti. Bu sırada Şarl’ın yanında Kont Piyer ve Ponyatovski ile mabeyincisi Mollar, kâtiplerinden Kılınhovustram Horodenski, Don Kazaklarının Hatmanı ile Potgol ve Barabaş kazaklarının Hatmanı Mazeppa bulunuyordu...</p>

  <h2 class="normal1" id="calibre_toc_18"><span class="idebold">12. Şarl Osmanlı Topraklarında</span></h2>

  <p class="normal">Şarl Osmanlı topraklarına ayak basar basmaz kâtibi Noykebaur’i sadrazam Ali Paşa’ya göndermiş, Osmanlılarla savunma ve taarruza dayanan bir ittifak akdini teklif etmişti. Fakat Noykebaur siyasi hiçbir sıfata sahip olmadığı için yalnız sadrazam tarafından kabul edilmişti. Sonra Şarl tekrar kendi tarafından III. Ahmet’e bir mektup yazmış ve mektubunda zaferle taçlanan icraatlarından bahsettikten sonra şu yolda mütalaa açıklamıştı. “Hükümdarlık imzamızı içinde bulunduran Zat-ı Şahanelerine şunu beyan ederiz ki, anlaşma hükümlerini ve milli kanunları ayaklar altına alıp çiğnemiş olan hainleri -adilane olduğu derecede- başarılı bir şekilde cezalandırdıktan ve Polonya’nın hükümdarı olmaktan çok, Tiranı derecesinde bulunan Polonya Kralı Ogust’u Polonya’dan kovarak Polonyalılara kendi milletlerinden ve Babıâli’ye dost bir kral atayarak önümüzden firar eden ve bin türlü mahrumiyetlerle yorgun ve güçsüz kalan ordumuz Cenab-ı Allah’ın hikmetiyle kendisinden üç kat daha çok düşmanlarının taarruzlarına uğramış ve harp bizim için pek kötü bir sonuç meydana getirmiştir. O zaman yeni kuvvet toplamaya muvaffak olamayarak, barbarlar ve hainlerin eline düşmekten de çekinip korkarak Osmanlı topraklarına sığınmaktan ve Polonya’daki ordularımıza kavuşacak orada tahta çıkardığımız kralı himaye imkânlarını sizden talep etmekten başka çare bulamadık. Yegâne arzumuz, dostluğunuzu kazanmak ve karşılıklı iyi niyetlerimizi ortaya koymaktır. Karşılıklı samimi niyetimizi, Zat-ı şahanelerine ispat için şurasını arz ve beyan ederiz ki, ihtiraslarına ve adaleti namus duygusunu ve gerçek cesareti hâsılı hiçbir şeyi felaketimizden faydalanmaya fırsat sayan olursa, derhal hiç beklemediğiniz bir zamanda Osmanlı topraklarına tecavüz edecektir. Nasıl ki, bizim eyaletlerimize de öyle yapmıştır. Hatta hiç ummadığınız zamanda demeye de hacet yoktur. Zaten Çar Tanapis ile Pols Meotid kaleler inşa etmedi mi? Karadeniz’de Devlet-i Aliyyelerini tehdit edecek bir donanma bulundurmuyor mu? Bundan dolayı Babıâli ile aramızda yapılacak bir ittifak kadar onun aklını başına getirecek bir şey düşünülemez. O zaman biz, cesur askerlerimizin himayesi altında Polonya’ya ve memleketimize döner ve adalete yakın olmayan ihtiraslarına karşı koymak için o hain Çar’ın memleketinde yine silah tecrübesi yaparız. Zatı Şahanelerinden göreceğimiz yardımları ebediyen unutmayacağımızı beyan eder, Zat-ı Hüsrevanelerinin <span class="ideitalik">(Hüsrev gibi cesur ve kahraman olan)</span> sadık bir dostu olmayı öğünme sebebi sayarım.<sup class="calibre5"><a href="../Text/baltaci_split_040.html#footnote-1654-23" id="footnote-1654-23-backlink">[23]</a></sup></p>

  <p class="normal">III. Ahmet o zaman bu mektuba hiçbir cevap vermemiş, yalnız 12. Şarl’a hediye olarak “bir beratlı at ile bir mücevher hançer” göndermişti.</p>

  <p class="normal">Altı ay sonra gönderdiği cevap mektubunda ise Şarl tarafından yapılan teklifin uzun uzadıya düşünülmeğe ihtiyaç olduğunu, hatta meselenin Divan-ı Humayun’a havale edildiğini söylüyor, Şarl’a himaye-i Husrevanesini vaat etmekle beraber kendisine aylık tahsis olunduğunu, istediği yere emniyet ve selametle götürülmesi için Rumeli ve Anadolu Beylerbeylerine gereken emirlerin verildiğini beyan ediyordu.<sup class="calibre5"><a href="../Text/baltaci_split_041.html#footnote-1654-24" id="footnote-1654-24-backlink">[24]</a></sup></p>
</body>
</html>
