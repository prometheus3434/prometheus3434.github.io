<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>baltaci</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h2 class="solbaslik" id="calibre_toc_35"><span class="idebold">EK - 1</span></h2>

    <p class="normal">Prut Seferi’nden önce Kuzey Harbi esnasında Rusya’nın Osmanlı mülklerine karşı hareketlerine mani olmak için Ozi valisi Yusuf Paşa’ya gönderilen emir:</p>

    <p class="normal">Ozi Valisi Yusuf Paşa’ya hüküm ki sen adı geçen vezirsin, benim devlet kapısına gönderdiğim listede, Rusya Çarı tarafından yüz elli kadar atlı ile bir general mektubu kanalıyla Nemçe (Avusturya) Çasarı (kayseri) tarafına tayin olunan fakat Leh (Polonya) diyarı ihtilal halinde olduğundan adı geçen Generalin yüksek devletimden geçiş için izin istemeden Boğdan içinden geçmesi çirkin bir iş ve nice kötülüklere sebep olacağı değerlendirilmekte, bundan sonra Boğdan içinden geçişine vize verilmeyip, önlenmesi için Boğdan Voyvodasına mübarek emrimle, devlet tembihim olmakla beraber, sen ki; adı geçen vezirsin, sen de bu konuyu takip ve özenle, gerekli listeleri göndererek Moskova Hükümeti tarafından elçilik kanalıyla Avusturya Çarına gidecek general öncelikle Boğdan içinden gitmek durumunda olursa ruhsat verilmeyip mani olunmasına dikkat ve ihtimam ve bundan sonra ortaya çıkan durumu da devletine bildirmek konusunda yüce fermanım çıkmıştır.</p>

    <p class="normal">Muharremin ilk günleri 1121 (1705)</p>

    <h2 class="solbaslik" id="calibre_toc_36"><span class="idebold">EK- 2</span></h2>

    <p class="normal">Yine adı geçen meseleye dair Boğdan Voyvodasına gönderilen emir:</p>

    <p class="normal">Boğdan Voyvodası’na hüküm ki, Moskova Çarı tarafından yüz elli kadar atlıyla bir general elçilik kanalıyla Avusturya Çarına gitmek üzere tayin olunup, fakat Polonya ülkesi ihtilal halinde olduğundan Rus generali Boğdan içinden gitmek üzere olduğu kuvvetli bir kaynaktan haber alınıyor ve Devlet-i Aliyye’nin tarafından izinsiz olarak geçmesi çirkin bir olay ve nice bozulmaları doğuracak bir durumdur ve sen ki, adı geçen (tarafımdan tanınmış) voyvodamsın, yüce devletim tarafının haberi olmadan bu nev’i kişilerin Boğdan içinden geçip-gitmesi sana da büyük töhmet sebebi olacağından uyarma için işbu emri şeref bularak kalemden çıkmıştır. İmdi bu husus da tam bir basiret ve uyanıklık üzere hareket edip adı geçen General Boğdan ülkesi içinden geçmek isterse ruhsat vermeyip men ve geriye çevirdikten sonra durumu devletime bildiresin. Şöyle ki; adı geçen generalin bir yol ile Boğdan ülkesi içinden geçip gitme ihtimali olursa, sen ki, benim adı geçen Voyvodamsın, azl ile yetinmeyip tereddütsüz öldürüleceğini kararlı ve muhakkak bilip ona göre çok basiretli ve uyanık hareket eyleyesun deyu yazılmıştır.</p>

    <p class="normal">Muharremin ilk günleri 1121 (1705)</p>

    <h2 class="solbaslik" id="calibre_toc_37"><span class="idebold">EK – 3</span></h2>

    <p class="normal">Ozi taraflarının tahkimi hakkında Ozi Valisi Yusuf Paşa’ya gönderilen emir:</p>

    <p class="normal">Ozi Valisi Yusuf Paşa’ya hüküm ki: Ozi<sup class="calibre5"><a href="../Text/baltaci_split_069.html#footnote-1654-52" id="footnote-1654-52-backlink">[52]</a></sup> sınır boyları tarafından ortaya çıkan bazı haberler dolayısıyla o taraflarda bir miktar asker bulunması gerekli ve ihtiyata uygun olmakla Ozi Eyaletinde bulunan sancakların genellikle zeamet ve tımar alay beyleriyle sen ki, adı geçen vezirsin, gerçeği gören maiyetinle hizmette bulunan memurun dışında Rumeli valisi vezirim İsmail Paşa mükemmel ve tertipli kapı halkı ile Rumeli ili eyaletinde bulunan vilayetlerden, bundan önce kale tamirine tayin olunan Elbasan ve Olonya ve Ohara ve Deloyne sancaklarından başkasının alay beyleri bütün zeamet ve tımar erbabıyla bir gün evvel Bender Sahrasına varıp oraya gelecek ekibin rahatını temin edecek çadırlar kurup her şeyi en iyi şekilde bilen Yüce Allah’ın yardımıyla adı geçen kalenin ve havalisinin muhafazasına ve diğer gereken yüksek hizmetlerine kesin bir rıza ile çaba ve gayret ve güçlerini harcamak için Rumeli Valisi adı geçen vezir ve alaybeylere de başka başka emr-i Şerifim ile tembih ve bir gün önce, Alaybeyleri ile zeamet<sup class="calibre5"><a href="../Text/baltaci_split_070.html#footnote-1654-53" id="footnote-1654-53-backlink">[53]</a></sup> ve tımar erbabından evlerinden ve yerlerinden çıkarıp ve emredilen yere yürütülmeleri için her tarafa önceden elçiler tespit ve tayin olunmakla inşa Allah-ü Teâlâ açıklandığı şekilde görevlendirilen asker önce Bender Sahrasına varışlarında Yüce Allah’ın yardımıyla adı geçen kalenin ve havalisinin, muhafaza vesair gereken yüce hizmetimde vaktin gereğine ve diğer durumlara göre hareket ve lazım gelen hizmetimde gereği gibi tamamlama vekâletine güç, kuvvet ve gayret harcayıp ve eğer Kırım tarafından ve diğer taraflara düşen sınır boylarına bazı yerlere asker göndermek gerekirse olabilecek işlerden ortaya çıkan olayları gereken gün, vakit ve hale göre münasip şekilde asker gönderip, sonuç itibariyle o taraflarda bütün işleri senin isabetli görüş ve değerlendirmene havale edilmekle sen de düşünülüp beklenen üzere her hususta tam bir basiret ve uyanıklık ile hareket ve gereken gayret ve hamiyeti gösterip, övülecek neticeler ve beğenilen çalışmalar ortaya koymayı tam bir özenle yapılması ferman ve âlişanım sadır olmuştur. 30 Zilhicce 1121 (1705) Buyurdum ki</p>

    <h2 class="solbaslik" id="calibre_toc_38"><span class="idebold">EK-4</span></h2>

    <p class="normal">12. Şarl Aksu’dan geçerken kendisinden çok para talep ederek Şarl’ın geçmesini tehir ettiğinden dolayı Abdurrahman Paşa’nın cezalandırılması için Ozi Valisine gönderilen emir:</p>

    <p class="normal">Ozi Valisi Vezir Yusuf Paşa’ya hüküm ki; Saygıdeğer Hıristiyan milletinin, ileri geleni, toplulukların menfaatleri konusunda arabulucu olan İsveç Kralı (Allah sonunu hayra tebdil etsin) Moskova Çarı arasında meydana gelen Baltak<sup class="calibre5"><a href="../Text/baltaci_split_071.html#footnote-1654-54" id="footnote-1654-54-backlink">[54]</a></sup> adı verilen yerde gerçekleşen harpte Yüce Allah’ın emriyle adı geçen Kral hezimete uğramakla, Dünya padişahlarının sığınağı, dünya hakanlarının sığınak yeri Yüce Osmanlı devletinin gölgesine, yüksek saltanatına sığınma maksadıyla o taraflarda bütün zaferle alınmış olan Aksu<sup class="calibre5"><a href="../Text/baltaci_split_072.html#footnote-1654-55" id="footnote-1654-55-backlink">[55]</a></sup> hududunda Rus geçitleri mahallinde adı geçen nehri beri tarafa geçiş ve Ozi Kalesi altına gelirken Ozi Kalesi muhafazasına memur olan Abdurrahman Paşa fıtratının gereği hıyanet ve yaratılışına uygun cüreti hasebiyle İsveçliden geçit akçesi adı altında bin altın alıp ve bundan başka adı geçen topluluğun adamlarından yedi sekiz kişi İsveçliyi kendisi ve yine adamlarından iki neferleriyle bir kadını da kethüdası alıp ve yanlarında alıkoyup bir çeşit çirkin tavırlar, feci hareketlere cesaret, şüpheye mahal olmayacak şekilde haber alınıp, Hüsrev gibi rahmet kanatlarının altına sığınma niyetiyle zaferle alınmış olan Tuna boylarına girenler rahmetlerle dolu, padişahlığımın nişanesi olarak himayeme mazhar olageldiği beyana gerek kalmaksızın bilinmekle bu insanlara bizim bilinen tavrımızla davranılıp çirkin tavırlar ortaya koyan adı geçen paşanın yaptığı hataya uygun şekilde bir tertip cezası lazım gelmekte, daha önce seni Ata Kalesi muhafızlığından olan büyük emirlerin emiri Cenabı Hak ikbalini daim etsin. Ozi Kalesi Muhafızlığına (Valilik) emr-i şerifimle tayin olunmuştun. Sen ki, adı geçen vezirsin, emr-i şerifim sana ulaştığı zaman adı geçen Abdurrahman Paşa’yı ve kethüdasını Bender’e getirterek İsveçliden geçit akçesi “ayakbastı parası” adıyla aldığı bin altını tamamiyle tahsil edip, eğer kendisinin ve de kethüdasının ve gerek adı geçen maiyetinin yanlarına alıkoydukları kadın ve erkeklerden kaç kişi ise ve bunların ellerinden aldıkları ne miktar ise onları da ellerinden alıp İsveç Kralına teslim edildikten sonra, adı geçen Abdurrahman Paşayı ve kethüdasını Bender Kalesinde muhkem-i kale içinde hapsedilip , haklarında ne şekilde emr-i şerifim olursa yerine getirilsin diye yazılmıştır. Buyurdum ki: 1121 sonları (1705)</p>

    <p class="normal">İstanbul’a gelmemek üzere salıverilmiştir. 1 Zilhicce 1121 ( 1705)</p>

    <h2 class="solbaslik" id="calibre_toc_39"><span class="idebold">EK-5</span></h2>

    <p class="normal">12. Şarl’ın Osmanlı ülkesine sığınması üzerine Rusya’nın kayırmasıyla imzalanan barış anlaşması hakkında Ozi Valisine gönderilen tebliğnamedir:</p>

    <p class="normal">Ozi Valisi Yusuf Paşa’ya hüküm ki, Bundan önce Rusya Çarı ile İsveç Kralı arasında yapılan savaştan önce ve sonra adı geçen Çar tarafından, devletime birkaç tane mektup gelmiş, içeriğinde cennetmekân kardeşim Merhum Mustafa Han - Yüce Allah onu Cennetinde iskân etsin- zamanlarında 1112 senesi (1697) Muharremin yirmi altıncı gününde otuz sene müddet ile barış anlaşması yapılmıştı. Fakat tahta çıkmak bana nasip olduğundan beri birbirini takip eden bir takım engeller sebebiyle, yüce devletimle dostluk üzere olan diğer Hıristiyan devletlerin reyleri üzere sulh anlaşmalarını yenileme merasimlerini yerine getirmeye fırsat bulmayıp tehire kaldığından, özür dileme ve halis niyetlerini ortaya koyma ile sulhun yenilenmesini ayrıcalık ve saadet kaynağı İstanbul’a gönderdiği elçisine bu husus için tam yetki verdiğini de mektubunda bildirip adı geçen Çar’ın bu şekilde sulha rağbet ve yenilenmesini rica etmişken reddedilmesine dini yönden yol ve imkân olmadığından adı geçen elçi ile gereği gibi konuşulduktan sonra, merhum adı geçen kardeşimin zamanında verilen ahitnamenin şartları, kayıtları vesika ve ahdleri içine alan bütün şartları değiştirmeden tarafımdan da o akitname yenilenip adı geçen elçiye teslim olunduğundan başka, adı geçen Çara saadete yakınlaştırıcı mektubum da yazıldığından aramızda sulh yapılmış olup, yapılması gerekli olan bu barış anlaşmasının şartları yüce devletim tarafından riayete uygun zabıt ve bağlantıları eksikliklerden korunmuş olman ve sen adı geçen vezirsin, bunlar yüce devletimden olduğu için gereği gibi korunup saklanması için devletim tarafından da ahitname verilmekle bu anlaşmanın şartlarına ve kayıtlarına uymaya evvelkinden daha çok riayet gerektiğinden bu hususa tam bir ihtimam ile zaferle kazanılmış serhaddime tembihi gerekenlere gereği gibi tembih, doğrulanarak ilan edip, Âli devletim ve adı geçen Çar arasında yenilenip güçlendirilen sulh anlaşmasının şartlarını ve kayıtlarını devamlı şekilde riayet, noksanlık getirecek sebeplerden koruyup akitnameye aykırı bir durum zuhur etmemek üzere tam bir basiret ve dikkatle tam bir güç kuvvet sergileyesin. Şöyle ki, anlaşmanın şartlarına aykırı o serhadde en küçük bir hareket ortaya çıkma ihtimali olursa, sual ve cevabı tarafınıza ait olmakla, bir şekilde özür ve cevabının geçerli olmayacağını kararlı ve mutlak şekilde bilip ona göre daima tam bir kayıt, gayret ve çalışma yapma konusunda ferman çıkmıştır.</p>

    <p class="normal">30 Zilhicce 1121</p>

    <p class="normal">Bir sureti: Ozi Valiliğinde olan Vezir İsmail Paşa’ya, bir sureti Yeni Kale muhafızı Vezir Mehmet Paşaya, bir sureti Kefe Beylerbeyi Murtaza Paşa’ya.</p>

    <h2 class="solbaslik" id="calibre_toc_40"><span class="idebold">EK -6</span></h2>

    <p class="normal">Rakka Valisi Yusuf Paşa’dan sefer hazırlıkları esnasında imdadiye isteği için gönderilen emirname:</p>

    <p class="normal">Rakka Valisi Vezir Yusuf Paşa’ya; İşbu mübarek senede yapılan seferi hümayun yakın olan zaferime memur olan, zaferi kazanmayı alışkanlık haline getirmiş olan askerlerim için yapılması gereken görevler ve eyaletlerinde duhanideleri ve ocakçıların teslimi ve leventlerin ulufe ve bahşişleri ve yiyecek içecek vesair malzemeleri mühimmat ve cephaneleri ve tophanenin gereken hazırlık ve maharetleri için ziyade hazine lazım olup, geçen senelerde bulunan eyalet mutasarrıfları olan büyük vezirlerden mevkilerine ait sefer masrafları olmadığından imdadiye olmak üzere sefer-i hümayun için imdadiye olmak üzere senden de kırk kese akça istenmekte ve bir gün önce tahsiline fermanım olup, adı geçenin özelliği için elçi gönderildi, imdi Şerefli emrim varır varmaz asla özür ve mazeret ileri sürmeyip, fermanımda olduğu üzere işbu Sefer-i hümayunum için istenen kırk kese akçayı çok acele bir şekilde tedarik edip adı geçen elçi kanalıyla bir gün önce saadet şehri İstanbul’a gönderilip hazine-i amireme teslim ettirme konusunda yüce fermanım çıkmıştır, diye buyurdum.</p>

    <p class="normal">30 Zilhicce 1123 (1707)</p>

    <h2 class="solbaslik" id="calibre_toc_41"><span class="idebold">EK - 7</span></h2>

    <p class="normal">Seferberlik harekâtının yapılması için valilere gönderilen emirnamelerden Rumeli Valisine gönderilen emir:</p>

    <p class="normal">Rumeli Valisi Vezir Abdi Paşa’ya hüküm ki, Yüce Allah’ın yardımıyla, bizzat Yüksek Hilafet makamı olarak mübarek eserlerin görüldüğü baharın başında, her zaman zaferler kazanan ordumla Moskova Seferi’ne yönelmeye ve devletimin projesi ve kararı vardır. Sen ki, adı geçen vezirimsin. Senin de harbe bin tane tam silahlı bin nefer kapı halkın süvari âdemlerinle ve Rumeli Eyaleti’nin bütün zeamet ve tımar erbabı ve alay beyleriyle toplanma gününde İsakçı Sahrası’nda Osmanlı Ordusu’na katılmak üzere memur olmuştun. Bu durumda ordumun hareketi yakın olup, senin şimdi ve daha önce memur olduğun üzere işaret edilen zamanda anılan yerde, zaferler kazanan ordumda bulunman çok mühim ve lazım olmakla, imdi işbu yerine getirilmesi vacip ve emrim ulaştığı zaman savsaklama ve gecikme olmaksızın daha önce ve şimdi memur olduğun üzere cenk ve harbe yarar tam teçhizatlı seçkin bin nefer kapı halkı ve süvari adamların ve genelde eyaletin askeriyle vaktiyle kalkıp bu konularda bekleyip eğlenmeden, mümkün olduğu mertebe acele ederek İnşallahu Teala toplanma gününde İsakçı Sahrası’nda orduy-u hümayunuma katılma teşebbüsüne önem veresin.</p>

    <p class="normal">Şayet anılan zamanda İsakçı Sahrası’nda zafer sembolü orduma yetişip katılamazsan asla bir türlü özür ve cevabın geçersiz olup, bundan sonra hayat boyu yaşamında sebep olacak ceza facialarıyla sorumlu olacağını bilip ona göre son derece basiretli ve uyanık hareket edesin. Yol esnasında geçeceğin yerlerdeki halktan azık ve zahire vergisi vesair bahanelerle, şer-i şerif hilafına (dine uymayan) onlara düşmanlık ve tecavüzden çekinip uzak durmak konusunda yüksek emrim sadr olmuştur; diye buyurdum.</p>

    <p class="normal">1 Safer 1123 (1707)</p>

    <h2 class="solbaslik" id="calibre_toc_42"><span class="idebold">EK - 8</span></h2>

    <p class="normal">Baltacı Mehmet Paşa ile Büyük Petro arasında yapılan sulh anlaşması metninin sureti:</p>

    <p class="normal">Halen her şeyi bilen her şeyin sahibi olan Allah’ın yardımıyla savaşları zaferle taçlandırarak sona erdiren askerlerimiz Prut Nehri kenarında Rusya çarını bütün Moskova askerini sıkıştırarak cömert sıfatlı Rabbimin yardımı ile adı geçen Çar sulh yapmak için müracaat edip ve tarafından sulha talip olduklarında sulh ve salah kayıtları ve şartları bu şekilde akdedilip kayıt altına alınmıştır ki:</p>

    <p class="normal">Azak Kalesi nasıl alınmış ise önceden olduğu eksiksiz Osmanlı Devleti’ne teslim oluna ve Tigan ve Komanki ve Sumar ve Mağde ve Yeni Kalesi tamamen yıkıla ve Komanki’nin içinde olan top ve cephanesi tamamen Osmanlı Devleti tarafına teslim eylene ve daha sonra adı geçen yerde iki taraftan kalebina olunmak üzere ve Lehliye ve ona tabi olan Brabaş ve Potgalo’ya ve Kırım Hanı olan saadetli Devlet Giray Han hazretleri tarafına tabi olan Kazaklara bundan sonra müdahale olunmayıp öteden beri nasıl ise bütün ovadan el çekip ve bundan sonra karadan korunan yerlere mallarıyla gelip-giden tacirlerden başka, İstanbul’da elçi adına taraflarından kimse ikamet etmeyip ve bundan önce ve halen ellerinde olan Müslüman esirleri her ne miktar ise, geri Osmanlı Devleti tarafına teslim olunmak üzere ve İsveç Kralı Devlet-i aliyyesinin rahmet kanadının altına sığınmakla bu günden sonra İsveç kralının kendi memleketine emniyet içinde selametle gitmesine katiyen taraflarından engel ve tecavüz olmayıp aralarında düşmanlık bulunur ise karşılıklı sulh olalar ve bundan sonra Osmanlı devleti tarafından Moskova Çarına ve onun tarafından da zapt edilen, korunan yerlere mensup olan reaya ve beraya (Osmanlıya tabi olan vatandaşlar) vesairlerine hiç bir şekilde düşmanlık ve tecavüz olunmamak şart ve ahitleriyle geçen küstahça hareketlerden göz yumulmak üzere Şevketli, azametli, inayetli padişahımızın kemal-i fazl ve kerem-i mulukanelerinden rica ve niyaz olunup, meşru bir şekilde saadet şehri İstanbul’da Yüce Allah’ın izniyle akit ve misak bağlanmak ve her iki tarafa birer suret verilmek mutlak vekâletimiz hasebiyle yazmaya teşebbüs olunup ve adı geçen Çar tarafından teşebbüsün içinde zikredilen şartlar ve kayıtların yapılması için rehinler ve her iki taraftan elde tutulanlar alınıp verildikten sonra askerleri doğru yollarıyla memleketine gitmesine gerek muzaffer Osmanlı askerleri ve gerek Tatar taifeleri vesairelerinden hiçbir ferde engel ve müdahale etmeyip ve zikr olunan maddeler teslim olunup, her iki taraftan ahitnameler okunup verildikten sonra adı geçen Çar tarafından görevlendirilen rehin olmak üzere zafere yakın orduyu hümayun gelip Çar’ın mahrem-ı esrarı (gizli sırları) Hıristiyan ileri gelenlerinin önderi Baron Gancilade Petro Şafro<sup class="calibre5"><a href="../Text/baltaci_split_073.html#footnote-1654-56" id="footnote-1654-56-backlink">[56]</a></sup> ve Şermet Oğlunun oğlu General Mihayil Petrosoğlu<sup class="calibre5"><a href="../Text/baltaci_split_074.html#footnote-1654-57" id="footnote-1654-57-backlink">[57]</a></sup> Allah sonlarını hayırlı etsin hizmeti tamamlandıktan sonra, geciktirmeksizin memleketlerine gitmelerine Devlet-i aliyye tarafından izin ve ruhsat verilmek üzere işbu ferman verildi.</p>

    <p class="normal">Cemaziyelahirin altısı bin yüz yirmi üç (23 Temmuz 1711)</p>

    <h2 class="solbaslik" id="calibre_toc_43"><span class="idebold">EK -9</span></h2>

    <p class="normal">Osmanlı Devletiyle Rusya hükümeti arasında Prut Zaferini müteakip büyük Petro’nun delegeleriyle Osmanlı Devletinin yetkilileri arasında 1125 senesi Şevval ayının ortalarında Edirne’de yapılan sulh anlaşmasının suretidir:</p>

    <p class="normal">Birinci Madde – Rusya Çarı Polonya içinden askerini yerleşme tarihinden iki aya kadar çıkara. Polonya içinde Rusya askerinden kimse kalmaya ve bu maddelerin imzasından önce yahut sonra adı geçen askerin ulufesini “ben kestim, benim askerim değildir” deyu kalmalarına sebep ve bahane etmeyip elbette iki aya kadar Polonya içinden askerlerini çıkara ve Polonyalının işlerine karışmaya ve hiç bir bahaneyle askerin buradan Polonya memleketine göndermeyip Leh memleketinden tamamen el çeke ve bu mehtanlara imdat etmek yoluyla da olsa Leh’ten ve Leh’le ilgili topraktan geçmeye. Ve Rusya Çarı ve askeri bu protokolden dönmek istediğinde ancak bir defa hepsi Leh hududunun öte kenarından Rusya’ya geçip ve bir daha Leh içinden bu yerlere geçmeye. Fakat İsveç Kralı veya askeri Leh memleketine girip ve Polonyalıyı Rusların aleyhine tahrik ve sapık düşüncelere sevk ederse ve Polonyalı İsveç Kralı ile ittifak üzere olup bu şekilde düşmanların savaşına yardımcı ve yön verici olduğu takdirde Rus askeri ile içine girmek ve düşmanlarının üzerine düşmanlık yapmak geçerli ola. Ve bu hususi devlet-i aliyye ahdi bozmaya hamleylemeye ve bu ifade edilen sebep ile İsveç Kralı ile Rusya Çarı arasında Leh memleketinde muharebe çıkarsa, muharebeden sonra İsveç Kralı askeri ile Leh memleketinden çıkıp gidince Rus Çarı da Leh memleketinde kalmayıp bütün askeriyle çıkıp gide. Ve bir yolla memleketinde Rus askerinden kimse kalmaya ve İsveç Kralı devlet-i aliyye’nin yardım ve dostluğu ile Leh memleketi içinden kendi memleketine geçerken bu bahane ile Rus çarı veya askeri ile Leh içine girmeye.</p>

    <p class="normal">İkinci Madde -İsveç Kralını devlet her ne zamanda ve her ne yolda göndermek isterse göndere. Müddet ve yol tayin olunmaya ve eğer anılan Kralı Devlet-i aliyye Rusya içinden gönderir ise vilayetine varıp ulaşıncaya kadar eğer kendisi ve de askerinden ve eğer devlet-i aliyye tarafından yanına koşulan asker Rusya’ya ve Rusya memleketlerine açıktan ve gizli hiçbir şekilde zarar ve ziyan meydana gelmeye. Yine İsveç Kralı gider iken vilayete varıp vasıl oluncaya kadar anılan kral ve askerine ve yanına tayin olunan Devleti aliyye’nin askerine ve Rus Çarı tarafından ve Ruslardan adı geçen çara tabi olanlardan gizli ve açık hiçbir şekilde zarar ve ziyan erişmeye, emin ve selametle gideler. İsveç Kralı vilayetine varıp ulaştıktan sonra öteden Devlet-i aliyye askeri dönüp gelirken de Ruslardan ve Rus çarına tabi olanlardan ağır gizli ve eğer aşikâre hiç bir şekilde zarar ve ziyan erişmeyip emin ve sakin şekilde geleler.</p>

    <p class="normal">Üçüncü Madde - Ozi suyunun öbür tarafında olan Kazaklar memleketleriyle ve kaleleriyle önceki gibi Rus çarının tasarrufunda olmakla anılan kale ve nehrin beri tarafında olan Kuyu<sup class="calibre5"><a href="../Text/baltaci_split_075.html#footnote-1654-58" id="footnote-1654-58-backlink">[58]</a></sup> Kalesi ve ona bağlı olan Palangalar (Kuyu) Kalesinin kadim-i sennuri ile Merhum ve Mağfur (Yüce Allah ona rahmet eylesin) Sultan Mehmet Han Hazretleri zamanında sınırlandığı üzere adı geçen çarın idaresi altında ola, bunların başkasından Ozi suyunun beri tarafından Rus çarı el çeke ve anılan nehrin beri yakasına bağlantısı olan Siyece adlı adadan da Rus çarı tarafında kalan Kazak topluluğu açıktan ve gizli Kırım tarafına ve sair devlet-i aliyyeye tabi olan İslam ülkesi ahalisine sulh ve salaha aykırı hiçbir şekilde zarar ve ziyan eriştirmeyeler ve eğer sulha aykırı hareketleri olursa Rus çarı “Onlar Rus değildir, Kazak taifesidir” diye bahane etmeyip haklarından gele ve bu nevi saldırıları defeyleye. Yine Tatar topluluğu Devlet-i aliyye tarafında olan Kazaklar da Rus’a ve Rus tarafında kalan Kazaklara, sulh ve salah hilafına hiçbir şekilde zarar ve ziyan eriştirmeyip sulh salaha mugayir hareketleri olursa Devlet-i aliyye tarafından haklarından geline.</p>

    <p class="normal">Dördüncü Madde - Azak Kalesi ve Çerkez Kirman Kalesi Devlet-i aliyye’nin sınırı ucunda bulunan serhat kaleleri olup bu iki kalenin arasında kale yapılması karışıklığa ve bozgunculuğa sebep olacağından adı geçen kalelerin arasında iki taraftan da kale yapılmaya. Daha önce Azak Kalesinin Devlet-i aliyyeye teslimi asilerin yok edilmesi esnasında mühimmat koymak için Çerkes Kırman kalesi ile Azak Kalesi arasında Çerkes Kırman toprağı üzerine yapılan kale ve kale gibi bina dört aya kadar yıkıla diye Yusuf Paşa tarafından bu işin yapılması şart olunmakla şimdiye kadar bu şartların tamamı yerine getirilmemiş ise geciktirmeden hepsi yerine getirilip yapıla... Fakat Azak Kalesi Devlet-i aliyye tarafına verilip teslim olunacağı vakitlerde kale yıkılmış ve adı geçen yıkılmış kale yerinin Azak Kalesi arasında Ten<sup class="calibre5"><a href="../Text/baltaci_split_076.html#footnote-1654-59" id="footnote-1654-59-backlink">[59]</a></sup> suyundan gayri arası olmayıp, Azak Kalesine tabi olan kalelerden olmakla Devlet-i aliyye önce kalenin yerine kale yapmak arzu ederse bina olmaz.</p>

    <p class="normal">Beşinci Madde - Azak Kalesi nasıl alınmış ise önceden olduğu gibi arazi ve diğer tamamlayıcı unsurlarıyla beraber teslim oluna, diye vaki olan sulh anlaşması tutanağında yazılı olup ve adı geçen kale Rusya tarafından alındığı zamanda içinde altmış adet Toc Topu varken anılan kale bu defa devlet-i aliyyem tarafından teslim alındığında anılan Toc Topları adı geçen kalede alıkonulmayıp, yerine Teymur Topları kalmakla, sözü edilen altmış Toc Toplar meydana getirilip Devlet-i aliyye tarafına iade olunmak için adı geçen Çar tarafından Devlet-i aliyye’ye teslim oluna. Ve hazır bulunmayanların kıymet ve benzerleri Devlet-i aliyyem tarafına ödene. Ve daha önce zikredilen topların aynı veyahut kıymet-i misilleri verildiğinde Toc Topların yerine, kalan Teymur Topları Rusya çarı tarafına iade edile.</p>

    <p class="normal">Altıncı Madde - Boğdan sınırında yapılan sulh anlaşması sonrasında Rusya’nın Femanki Kalesi ve Sımar içinde olan Yeni Kalesi yıkıldıktan sonra yerine her iki taraftan kale yapılmak şart olunmakla yine ol şarta uyulup iki taraftan da o yerlerde kale yapılmaya.</p>

    <p class="normal">Yedinci Madde - Erel ile Sımar suyunun Ozi Nehri’ne kavuştuğu yerden adı geçen suların tam ortasıyla başlarına varınca hudut kesilip Sımar tarafı Devleti aliyyenin idaresinde ola ve yerlerde Devlet-i aliyye tarafından kale ve hisar ve palanga bina olunmaya ve Erel tarafı Rusya Çarının idaresinde ola. Yine çar tarafından da o yerlerde yeniden kale, hisar ve palanga bina olunmaya. Daha önce Prut Nehri kenarında Devlet-i aliyyem ile Rusya çarı arasında yapılan sulh anlaşmasında Azak Kalesi nasıl alınmış ise, önceden olduğu gibi arazi vesair tamamlayıcıları Devlet-i aliyyem tarafına teslim oluna, diye yazılmakla anılan Erel ve Sımar sularının başlarında Ten suyu ve Azak arsında olan arazi Azak Kalesi Rusya eline geçmezden önce Devlet-i aliyyenin zaptında iken ne şekilde sınırlı ve ne taraftan tasarruf oluna gelmiş ise eski durumunda kala. Ancak o yerlerde kale ve palanga var ise o şimdi her kimin zaptında bulunuyorsa onun kontrolünde kala. Moyeş yanlarında olan yurtları da olduğu gibi kala.</p>

    <p class="normal">Sekizinci Madde - Rusya çarına tabi gerek Rus gerek Kazak ve diğerleri Azak ve Kırım vesair. İslam sınırlarında yaşayanlara hiçbir şekilde saldırı ve tecavüz etmeyip, esir almayıp ve davar sürmeyeler, gerek gizli gerek aşikâre bir kimseye zarar, ziyan eriştirmeyip ve bu anlaşmaya eşkıyalık ve tecavüzden ve her türlü haddi aşmaktan kat’i şekilde men olunalar.</p>

    <p class="normal">Sulh şartlarına aykırı durum ve tavırları ortaya çıkarsa açık şekilde, kati şekilde haklarından geline, Devlet-i aliyyem tarafından da Kırım Hanları ve Golgay ve nureddinlerine ve başka sultanlara ve Tatar topluluklarına vesair serhat hakimleri ve zabitlerine tembih oluna ki, onlardan da Rusya çarına ve vatandaşlarına ve memleketlerine az çok asker ile varılmayıp saldırı ve tecavüz yapmayıp ve esir almayıp ve davarların sürüp götürmeyip ve gizli ve açık şekilde zarar ve ziyan vermeyeler. Ve bir türlü rencide edip korkutmayalar.</p>

    <p class="normal">Bu anlaşmadaki sulh ve salaha aykırı işte bulunanların haberi olmadığında himaye edilmeyip suçlarına göre adaletin ve şer’in gerektirdiği duruma göre haklarından geline ve her iki taraftan bu anlaşmayı delme tarzında anlaşmazlık ortaya çıkarsa Kırım hanları ve Serasker olan Sultanlar ve her iki tarafın serhat idarecileri ve subayları hak ve adalet üzere davayı görüşüp hakkın yerine getirilmesi her iki taraftan sulh anlaşmasının şartlarına riayet olunarak bu ifade edilen ihtilafı ortadan kaldıralar... Ve her iki tarafın serhat hâkimleri ve subayları halledemedikleri işler ortaya çıkarsa Asitane’ye (İstanbul’a) havale edeler. Bu ifade edilen anlaşmazlık mümkün mertebe kısa sürede görülüp çözülmesinde, ihmal ve gecikme olmaya.</p>

    <p class="normal">Dokuzuncu Madde-Eğer Kalmuk topluluğu Devlet-i aliyyeme tabi Kırım halkına ve Kırıma tabi Çerkes ve Nogaylı’ya düşmanlık edip zarar ve ziyan verirse o anlaşma Kalmukların içinde Ruslardan ve Ruslara tabi olanlardan bir fert bulunmaya. Yine Kırımlıdan ve sair Tatar topluluklarından Kalmuk bahanesiyle Rus’a ve Rusya’ya zarar ve ziyan eriştirmeyeler ve her iki taraftan alınan esir ve hayvanlar geri verile.</p>

    <p class="normal">Onuncu Madde - Devlet-i aliyye tarafından Kırımlıyla ilgili ortaya çıkan durum için ruhsatımız olmayıp ve bu hususta henüz çarın muradı tarafımızdan bilinmediğinden boş bir vakitte söyleşip her iki tarafın rızaları ile rızalaşıla.</p>

    <p class="normal">On birinci Madde - Ele alınan tarihe bağlı olarak devam eden yirmi beş sene tamamına yakın bu sulh anlaşmasına müddet tayin edilip ve sulh müddetince ve sulh zamanında yukarıda açıklanan sulh ve salah şartlarını her iki taraftan tam bir ihtimam ile geçerli tutula ve eğer anılan sürede bozulmadığında sulhun uzatılması murat olunur ise her iki taraf rızalarıyla uzatıla... Ve bu imzalanan sulh ve salah adı geçen çarın malumu olduğunda kabulünü işaret mektubuyla taraf-ı Devlet-i aliyyemden akidname almak için çar tarafından güvenilir elçi tayin oluna, sulh ve salât istikrar bulduğu günkü Cenab-ı Peygamberin hicretinden bin yüz yirmi beş senesi Cemaziyelahir ayının üçüncü günüdür. Anılan tarihten doksan gün tamamına kadar elçi gelip der-i Devlet medarına (İstanbul) ulaşa ve gelen adı geçen elçi, delege rehinler ile beraber, ahidname-i hümayun alalar. Bu tutanak da yazılı olan murattan başka taraflara faydalı ve hayırlı bazı maddeler de iki tarafta arzu edilir ise şartlara, gereken masraf ve karşılıklı dostluğa riayet olunarak çar tarafından gelen elçi ile konuşulup akidnameye konulup yazılması uygun ola. Ve eğer o zamanda taraflardan bir yeni madde akdedilmez ise, halen akdolunan şartları içine alan anlaşma senedi Devlet-i aliyyem tarafından makbul ve mukarrer (kararlaştırılmış ve geçerli) ola.</p>

    <h2 class="solbaslik" id="calibre_toc_44"><span class="idebold">EK -10</span></h2>

    <p class="normal">Sulh anlaşmasını müteakip barış şartlarına riayet uyması için Kırım hanına yazılan tebliğname:</p>

    <p class="normal">Sen ki, işaret edilen sultansın, işbu emr-i şerifim sana ulaşınca eğer Tatar askerlerini avlanmak istedikleri düşmana zarar vermek için Rusya’ya doğru yola çıkarmış isen, kesinlikle bir adım ileri gitmeyip, yanında bulunan bütün Tatar askeriyle bulunduğun yerden geriye dönüp ve eğer henüz yerinden hareket etmemiş isen asla anılan ülke tarafına hareket ve hareket isteğinde bulunmayıp ve Tatar topluluklarından da bir kimsenin gitmesine ruhsat göstermeyip Devlet-i aliyyem ile adı geçen kişi arasında açıklanan minvalde sulh ve barış olduğunda Kırım Vilayeti ve buraya bağlı olan yerlerde bulunan Tatar ve diğer topluluklarına bu anlaşmayı ilan edip yaymayı, anlaşmanın şartlarına aykırı yapılabilecek hareketlerden son derece çekinmek üzere gereği gibi tembih edip vurgulamak konusunda değerli fermanım yazılıp çıkmıştır.</p>

    <p class="normal">1. Cemaziyelevvel 1123 (1707)</p>

    <p class="normal">Bir sureti halen Nureddin olan Safa Girayhan’a.</p>

    <h2 class="solbaslik" id="calibre_toc_45"><span class="idebold">EK-11</span></h2>

    <p class="normal">İsveç Kralı Demirbaş Şarl’a günlük olarak yevmiye verilen paranın kesilmesi hakkında Bender Valisi Mehmet Paşa’ya verilen emir.<sup class="calibre5"><a href="../Text/baltaci_split_077.html#footnote-1654-60" id="footnote-1654-60-backlink">[60]</a></sup></p>

    <p class="normal">Ozi Valisi olup halen Bender muhafızı olan Vezir Mehmet Paşa’ya ve Bender defterdarına hüküm ki:</p>

    <p class="normal">Halen Bender’de kalmakta olan İsveç Kralı bundan önce Devlet-i aliyye-i ebedimin himaye kanatları altına iltica ettiğinde,</p>

    <p class="normal">Hakkında misafiri gereken nazik ev sahipliği için gereğini yerine getirmek üzere tertip olunan tenzil defteri gereğince bu vakte kadar adı geçen krala her gün ihtiyaçlarını karşılaması bahası olarak dört yüz on dört buçuk kuruş verile geldiği hazine-i amirem (devlet hazinesi) defterinde kayıtlı olup, lakin geçerli fıkıh kitaplarından ve meseleleri çözmede hünerli yazarlar tarafından araştırılınca... Cerbi bize sığınmacı olarak geldiğinde ve memleketimizde sadece altı ay kalırsa cizye<sup class="calibre5"><a href="../Text/baltaci_split_078.html#footnote-1654-61" id="footnote-1654-61-backlink">[61]</a></sup> lazım gelmez. (Bir seneyi tamamlarsa cizye lazım gelir) imam böyle diyor ilahir. Meselenin hikmeti fetvasınca</p>

    <p class="normal">(1) Cerbi taifesinden darı İslam’a giren sığınmacı bir seneyi tamamlayacak şekilde ikamet ederse üzerine cizye konulmak lazım gelmeğin... Halen adı geçenin üzerine konulmadığı gibi günlük ihtiyaçları bedeli olarak dört yüz on dört buçuk kuruştan ancak elli kuruş verilip kalanının kesilmesi ile yetinmek fermanım olduğundan bu durumda sen ki işaret edilen vezir ve anılan defterdarsın.</p>

    <p class="normal">İşbu değerli emrim varınca hazine-i amirem defterleri gereğince sözü edilen kraldan günlük geçim tayinat pahası olan dört yüz on dört buçuk kuruştan ancak elli kuruş verilip kalan üç yüz altmış dört buçuk kuruş kesilmek için yazılmıştır.</p>

    <p class="normal">15 Şevvalin 1123 (1707)</p>

    <h2 class="solbaslik" id="calibre_toc_46"><span class="idebold">EK-12</span></h2>

    <p class="normal">Baltacı Mehmet Paşa’nın Midilli’ye tayini hakkında verilen emir:</p>

    <p class="normal">Edirne Bostancı Başına hüküm ki:</p>

    <p class="normal">Eski vezir-i azam Mehmet Paşa Midilli Kalesi’ne varıp orda ikamet etmek üzere Hatt-ı hümayun Şevketmakrunem çıkmış olup adı geçeni Midilli’ye götürmek için işi iyi şekilde bilen kapıcı başlarından ikram ve ünleriyle, iftihar vesilesi Yusuf mübaşir<sup class="calibre5"><a href="../Text/baltaci_split_079.html#footnote-1654-62" id="footnote-1654-62-backlink">[62]</a></sup> tayin olunduğundan imdi, sanki şerefli emrim sana ulaşınca adı geçenin yanına bir ustabaşıyla on kişilik bostancı koşup, anılan kapucubaşı ile beraber işaret edilen kişiyi Midilli’ye gönderip adıgeçen kalede ikamet etmek Hattı humayun-ı şevketmakrunem gereğince ferman-ı al-i şanım çıkmıştır. Buyurdum ki</p>

    <p class="normal">15 Zilhicce 1122 (1706)</p>

    <h2 class="solbaslik" id="calibre_toc_47"><span class="idebold">EK-13</span></h2>

    <p class="normal">Baltacı Mehmet Paşa’nın Prut sulh anlaşması hakkında tarihçiler arasında değişik fikirler geçerlidir. Bazıları Baltacı Mehmet Paşanın askerlik yönünden Rus ordusunu mahvetmesi lazım geleceğini, siyasi olarak da Rusya’yı zayıf düşürmek için daha ağır şartlar ortaya koyabileceğini nazarı dikkate almayarak Baltacı’yı haklı gösterirler. Bazıları da Baltacı’yı ihanetle değilse de, cehalet ve tamah ile itham ederler. Biz Baltacı hakkındaki tetkiklerimizi Rusya’da ve memleketimizde mevcut en sağlam belgelere göre, tarafsız olarak beyan ettik. Fakat bu konuda gerek memleketimiz ve gerek Avrupa tarihçilerinin düşüncelerini de ortaya koymak arzu ettiğimizden aşağıda onları da sıralıyoruz:</p>

    <p class="normal">Şimdi Rus Ordusunu mevcut yapısı ile tutmak mümkün olabilse bile bağlanmış olan maddelerin gerçeğe dönmesi büyük ağır şartları ve harpleri gerektirir denilse de esasen bu durum Baltacı’nın zayıf kişiliğinden kaynaklanmıştır.</p>

    <p class="sagnormal"><span class="idebold">Netaicul Vukuat</span></p>

    <p class="normal">Rus Ordusunun bulunduğu ümitsizlik hali göz önüne alınacak olursa, Ruslar için gayet ağır olan Prut anlaşması Osmanlılar için daha ağır olmuş, Babıâli ağır harp hazırlığında bulunduktan sonra bu seferle ancak geçici bir fayda, şüpheli bir zafer kazanabilmiştir.</p>

    <p class="sagnormal"><span class="idebold">Hammer</span></p>

    <p class="normal">Bu sulh antlaşmasının imzalanması hususunda Rus Ordusu’nun cesareti mi sadrazamı korkuttu, yoksa Katerina’nın tavsiyesi üzerine gerek kendisine ve gerek maiyetindeki kişilere gönderilen kıymetli hediyelerin mi tesiri oldu? Burasını kestirmek, mümkün değildir.</p>

    <p class="sagnormal"><span class="idebold">Brentano.</span></p>

    <p class="normal">Sadrazam kendisine takdim edilen 200.000 ruble değerindeki hediyelere dayanamadı. Altı saatlik bir ateşkes yaparak bu esnada sulh şartlarını görüştü.</p>

    <p class="sagnormal"><span class="idebold">Bakker</span></p>

    <p class="normal">Şu kadar var ki Allah’ın ihsanı olan şu tam galibiyet ve şerefli zaferin tam kıymetini değerlendirmeyi yazmaya himmet ve hazzıyla, başarının servetini iyi kullanılamadığı sözleri de zihinlerde dolaşmakla kurtulamaz. Allah her şeyi daha iyi bilir.</p>

    <p class="sagnormal"><span class="idebold">Ata Tarihi.</span></p>

    <p class="normal">Bu üstün gelme başarısını kendi tedbirine haylamayı isteyip zannederek, zaferi her zaman eldedir. (çantada keklik) boş kuruntusuyla ve anlaşmayı güvenilir, inandırıcı sağlam bir ipe, sağlam kazığa bağlamaksızın Rusya Askerinin yollarını açıp sanki esas istihkâm idaresini bağlamak zan ve hayaliyle nazlı, edalı bir şekilde Edirne sahasına dönmeye müracaat ettiğinde...</p>

    <p class="sagnormal"><span class="idebold">Hadıkatulvüzera.</span></p>

    <p class="normal">Petro 1711 de Osmanlılara yeni bir darbe vurmağa çalışırken Prut’ta büyük bir mağlubiyete uğradı. Burada bütün eserleri ve faaliyetleri hatta oba tehlikeye girdi. Fakat eşinin sağlam duruşu ve sadrazamın rüşvetçiliği kendisini bu felaketten kurtardı.</p>

    <p class="sagnormal"><span class="idebold">Brukner</span></p>

    <p class="normal">Sadrazam Baltacı Mehmet Paşa Rus Ordusunu imha etmek elinde iken hiçbir şey yapmayarak Çariçenin rüşvetlerine kapıldı. Petro ile Prut’ta bir anlaşma yaptı. Bu anlaşma gerçekten Rusya için zararlı idi; fakat askeri durum göz önüne alınırsa o derece ağır değildi.</p>

    <p class="sagnormal"><span class="idebold">Karl Rıterfon Saks</span></p>

    <p class="normal">Çar Prut sahillerinde kendisine sayıca üstün bu Osmanlı Ordusu tarafından kuşatıldığı zaman ya esir veya mahvolacaktı. Fakat mukaddesat-i ilahiye anlaşılmaz! Çar burada bir kadının tedbiriyle kurtuldu. Bu kadında rivayete göre İsveçli bir askerin kızı idi. Çar bu kadını nihayet zevcelik şerefine nail eylemişti. İşte bu kadın, altınlara tutkun olan sadrazamı elmaslarıyla kandırdı, Çar da kurtulmayı başardı.</p>

    <p class="normal"><span class="idebold">İsveç Kralı 2. Oskar.</span></p>

    <p class="normal">Rus ordusu perişan olacağı bir sırada sadrazamın sulh anlaşmasını kabul etmesini yalnız tamahkârlık duygusuna bağlamak doğru değildir. Baltacı, askeri tecrübelerden yoksun, yapı itibariyle tereddüt eden bir yapıda oluşu ve sonucundan kendisinin sorumlu olacağı harbin gidişatından korkması hasebiyle buna karar vermiştir.</p>

    <p class="sagnormal"><span class="idebold">Salaberry</span></p>

    <p class="normal">Petro 1711 de kendisini fevkalade yüksek kuvvetlerle çevrilerek hayatı Osmanlıların elinde olduğu halde orduya komuta eden Sadrazamın rüşveti kabul etmesi sayesinde yalnız evvelce zapt ettiği Azak Kalesi’ni bırakacak ve Rusya’nın mukadderatı için pek uygun şartlar altında sulh anlaşması yaparak hayatını kurtarmayı başarmıştır.</p>

    <p class="sagnormal"><span class="idebold">York Von Vartenburg.</span></p>

    <p class="normal">Bu anlaşma gerçekten Babıâli için faydalı idi; fakat Rusya için daha faydalı idi. Çünkü Çar son derece ümitsiz bir durumda kaldığı halde hayat ve hürriyetini kurtarmayı başarmıştı.</p>

    <p class="sagnormal"><span class="idebold">Zoanen Zolvan Gaver.</span></p>

    <p class="normal">Petro, anlaşmayı yaptığı gün Abrakızın’a yazdığı mektupta “Memleketi için çalışmaya başladığı tarihten beri” bu kadar fena bir durumda kalmadığını beyan ediyor, fakat “karşılaştığı kayıpların diğer taraftan” koruduğu fetihleri güçlendirmeye hizmet edeceğini de ilave ediyor.</p>

    <p class="sagnormal"><span class="idebold">Valizeveski.</span></p>

    <p class="normal">Bu esnada kral Büyük Frederik bir gece konağımıza yakın memleketin ileri gelenlerinden birinin evine gelip bizi yanına davet etti Ve acaba Osmanlı Devletinin birkaç sene (cenk ve) harp etmeye niyetleri var mıdır? Diyerek sözü başka tarafa yöneltip ve yüz yirmi üç (1711) tarihinde Prut Suyu kenarında planlandığı üzere baskı yapılan Rus çarı alınıp esir edilmesi mümkün iken niçin müsamaha olundu? Diye soru sorulunca “Adı geçen olayda Devlet-i aliyye’nin dört kral ile on yedi sene devamlı şekilde savunma ve mücadele ettiği vakitlerden çok uzak olmadığına binaen öyle etrafı açık yerlerde reaya ve bereya’nın ayağa düşmesi Cenabı Hüdavendigarın uygun göreceği bir iş olmayıp soyut olarak saldırının püskürtülmesi ve İskender ordusunu önlemek gibi Seyli Arîmi engellemek için tez zamanda serasker tayin edilmişti. Adı geçen çar kendinin kötü işi belasına tutulup ağaç yaprakları yemek gibi sıkıntılara duçar olmakla aman dileme konusunda hızlı davranıp etrafıyla beraber Azak Kalesini hemen teslim etmeyi El-afun zekabu zafer “affetmek zaferin zekâtıdır” manasınca ricasına müsaade yolunu açma (çarın ve askerlerinin) padişahların cömertlik hasletine yakışan işlerdendir” diye cevap verilip, sanki kabul şeklinde sukut etti. Ama Rusyalıdan hatırı son derece kırılmış olmakla dört yıl önce mazhar oldukları af ve karşılık beklemeden gösterilen iyilikten dolayı hala pişman ve canı sıkıldığını ihsas etmiştir. (hissettirmiştir) .</p>

    <p class="sagnormal"><span class="idebold">Sefaretname-i Ahmet Resmi.</span></p>

    <p class="normal">Bununla birlikte kadınlar ve yaralılarla dolu bulunan Rus ordugâhında büyük bir dehşet hâkim oluyordu. İşte ordugâhında bütün cesaretleri Rusya’nın müstakbel imparatoriçesi Katerina’nın ikazı akıllarını başlarına getirdi. Para ve mücevherat ne bulabildi ise topladı. Bunu sadrazama hediye olarak takdim etmek üzere özel bir heyet gönderdi. Bu heyete Türkler her ne isterlerse razı olmaları tembih edilmişti.</p>

    <p class="sagnormal"><span class="idebold">Rambo</span></p>

    <p class="normal">Sadrazam Baltacı Mehmet Paşa kendisine Çariçe Katerina tarafından gönderilen hediyelere kapıldı. Karlofça anlaşmasının utancını Falçı anlaşması ile temizlerim zannında bulundu.</p>

    <p class="sagnormal"><span class="idebold">Lajonkiyer</span></p>

    <p class="normal">Katerina’nın sadrazama gönderdiği hediyeler Petro’yu kurtarmış ve Rusya için herhalde uygun, faydalı olmak üzere Prut anlaşması akdolunmuştur.</p>

    <p class="sagnormal"><span class="idebold">Johan Bluviç</span></p>

    <p class="normal">Katerina aracılık etti. Ricaları ve vaatleri hatta ordudan toplayabildiği altınları ve mücevherleriyle ümit edilemeyecek şartlar dâhilinde çarı kurtardı.</p>

    <p class="sagnormal"><span class="idebold">Filiks Zolyen</span></p>

    <p class="normal">Petro artık kendisini mahvolmuş sayıyordu. Fakat zevcesi Katerina onu kurtardı. Rus ordugâhında ne kadar altın bulabildi ise hepsini mücevherleriyle beraber Osmanlı Ordusu komutanına gönderdi. Sadrazam bu bahşişi alınca müzakereye razı oldu. Petro’nun askeri ile beraber çekilmesine razı oldu.</p>

    <p class="sagnormal"><span class="idebold">Male</span></p>

    <p class="normal">Çar, Prut sahillerinde öyle helak olmuş bir durumda kalmıştı ki, Sadrazam Çariçe’nin hilelerine kapılmasa idi Rus ordusu son neferine varıncaya kadar yok olacaktı.</p>

    <p class="sagnormal"><span class="idebold">Deriyo</span></p>

    <p class="normal">Petro silahı teslim etmekle yalnız bir yönden (o da Karadeniz’den) maksadının gerçekleşmesine muvaffak olamayacaktı. Diğer noktalarda ise istediği gibi hareket etmekte serbestti. Petro mağlup olmuştu. Fakat esir ve telef edilmiş olsa idi kendisi için topraklarını genişletme emelleri, denizlere ulaşma ve yapacağı ticaret faaliyetleri, medeniyet, şan ve şeref... Hâsılı her şey mahvolmuş olacaktı.</p>

    <p class="sagnormal"><span class="idebold">J. Anu Şenşu</span></p>

    <div class="chapter">
      <div class="chapter">
        <p class="normal"><sup class="calibre5">[<a href="../Text/baltaci_split_007.html#footnote-1654-1-backlink" id="footnote-1654-1">1</a>]</sup>- <span class="idebold">Raşit Tarihi</span> C. 3</p>
      </div>

      <div class="calibre1" id="calibre_pb_20"></div>
    </div>
  </div>
</body>
</html>
