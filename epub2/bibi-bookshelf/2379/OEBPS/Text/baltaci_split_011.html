<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>baltaci</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_6"><span class="idebold">RUS - İSVEÇ SAVAŞI</span></h1>

  <p class="normal">Şarl artık Bender’e yerleşmiş, kendisine günlük tayinler değeri olmak üzere dört yüz on dört buçuk kuruş tahsis edilmişti.<sup class="calibre5"><a href="../Text/baltaci_split_042.html#footnote-1654-25" id="footnote-1654-25-backlink">[25]</a></sup> Bununla beraber Şarl burada da bir türlü rahat durmuyordu. Hatta birkaç hafta önce Yusuf Paşa’nın uyarmalarını dinlemeyerek Polonya sınırlarını gözetlemek için Moldova’ya bin kadar İsveçli göndermişti. Ruslar 12. Şarl’ın bu askeri birliğini ne maksada dayanarak gönderdiğini bildikleri için derhal Çernaviç civarında üzerine taarruz etmişlerdi.</p>

  <p class="normal">Meydana gelen çarpışmada İsveçlilerin bir kısmı telef olmuş, bir kısmı kaçmış ve bir kısmı da esir olmuştu. Rusların bu taarruzu İstanbul’da büyük bir tesir meydana getirmişti. Babıâli Rusların bu taarruzundan endişeye kapılıyor, sınırlarına iltica eden 12. Şarl’ı korumayı namus görevi sayıyordu. Ali Paşa hudut olayını haber alır almaz reis efendi ve müftü ile uzun uzadıya müzakere etmiş, Rumeli birliklerinden bazılarını Bender’e yönelik hareket etmesi için emirler yazılmıştı.<sup class="calibre5"><a href="../Text/baltaci_split_043.html#footnote-1654-26" id="footnote-1654-26-backlink">[26]</a></sup> Rus askerinin sınıra saldırısı Rusya’nın Babıali nezdindeki sefirini büyük zorluklar içinde bırakmıştı.</p>

  <h2 class="normal1" id="calibre_toc_19"><span class="idebold">Osmanlı - Rus Müzakereleri</span></h2>

  <p class="normal">Tolstoy,12.Şarl tarafından gönderilen Noykebaur’un İstanbul’a ulaşmasından birkaç gün önce huzura kabul olunduğu zaman, III. Ahmet ile vezirine çok kıymetli hediyeler takdim etmiş, bunların cazip tesiri altında müzakerelerine devam edebilmişti. Şimdi Petro, 12. Şarl’ın Osmanlı toprağına sığınması sebebiyle yeniden iki teklifte bulunuyordu.</p>

  <p class="normal">Çar, evvela İsveç Kralı’nın Osmanlı toprağında uzun müddet kalmasına Babıâli’nin karşı koymasını ikinci olarak, Mazepeya Rus tarafında bulunduğu için Mazepeya’nın kendisine teslimini talep ediyordu. Rusya sefiri ile bu meseleyi müzakereye Hüseyin Paşazade El-hac Mehmet Efendi görevlendirilmişti. Fakat bu iddiaları karşılanamayacak bir tarzda idi. Hatta Ruslar Babadağı Muhafızı Yusuf Paşa’ya da müracaat ederek böyle bir teklifte bulunmuşlardı. Gerçekten o zamanlar, sınırlara ait bütün problemler sınır komutanlarıyla görüşülür, mesele onlarla çözülür. Kararların sonuçları Babıâli’ye tebliğ edilirdi. Yusuf Paşa bu konudaki yetkilerini kullanmak için Rus heyetlerini yanına çağırmış, onlarla müzakereye başlamıştı. Yusuf Paşa için ilk olarak Mazepeya meselesini çözmek lazımdı. Ruslar Mazepeya’yı isteyebilirlerdi. Fakat Yusuf Paşa Mazepeya’nın teslimini saltanatın şanına aykırı görüyor, vermemeyi de siyasete aykırı görüyordu. Bunun için yalnız bir çare vardı. Mazepeya’yı Kırım Hanı’na göndermek... Hakikaten Kırım Hanlarının kanunu gereğince gelenler asla teslim edilmezdi. İşte Yusuf Paşa Mazepeya meselesinde bu politikayı seçmiş ve meseleyi tatlı bir şekilde çözmüştü. 12. Şarl meselesine gelince Yusuf Paşa bu problemi de başarıyla halletmişti. Hatta Rusya heyetlerine “Siz hududumuzdan 36 saat içerilere taarruz ettiniz. Misafirimizi memleketimiz içinde basmaya cüret ettiniz. Daha bu saldırınızdan dolayı davaya başlamadan siz kabahatinizi bastırmak için bir de fazla olarak İsveç Kralı’nı istiyorsunuz. Bununla birlikte şayet harbe girişecek olursanız barışı kendiniz bozmuş olacaksınız. Mazepeya kabul edelim ki, Çar’a tabi imiş, fakat bize İsveç Kralının maiyetinde geldiği için biz onu İsveçli sayarız. İsveç kralı memleketimizden çıktıktan sonra Mazepeya’ya istediğinizi yapabilirsiniz”<sup class="calibre5"><a href="../Text/baltaci_split_044.html#footnote-1654-27" id="footnote-1654-27-backlink">[27]</a></sup> diye cevap vermişti.</p>

  <p class="normal">Gerek Yusuf Paşa’nın, gerek Babıâli’nin görüşü Rusya Sefirini zor durumda bırakmıştı. Tolstoy önce İsveç kralının Boğ Nehri sahillerine kadar takip edilmesinden dolayı mazeret açıklamasında bulunmuş, Çernaviç baskınını tamamen inkâr etmişti. Fakat Rusların Çernaviç’e ne şekilde ve hangi yönden saldırmış olduklarını araştırmak için gönderilen heyetin belgeli açıklaması üzerine Rusya Büyükelçisi Mazepeya’nın Memalik-i Osmaniye’den çıkarılması meselesini tamamen kapatmış, Kudüs’teki Kamame Kilisesi anahtarlarının Katoliklerden alınıp Ortodokslara verilmesi durumunu da susarak geçiştirmişti. Gerçekten Ruslar yapılmış olan sulh anlaşmalarına katiyen riayet etmedikleri halde, Osmanlı Hükümetinden pek çok taleplerde bulunuyorlardı. Özetle Babıâli Petro’nun Karadeniz sahillerine inşa ettirdiği kalelerin yıkılmasını arzu ediyor, Rusya buna karşı hiç ses çıkarmıyordu. Nihayet II. Mustafa zamanında yapılan anlaşma esas kabul edilerek, Ruslarla bir anlaşma yapılmış, bu anlaşmaya ek madde olarak da İsveç Kralının uygun gördüğü yoldan saldırıya uğramadan memleketine dönmesi hakkında bazı teklifler yazılmıştı.</p>

  <h2 class="normal1" id="calibre_toc_20"><span class="idebold">Şarl’ın Planı</span></h2>

  <p class="normal">Bu sırada Şarl Bender’de tam manasıyla dinlenerek oturuyor, Rusya ile Osmanlı Devleti arasında bir harp meydana getirmek için projeler hazırlıyordu. Şarl’ın maksadı Rusya’yı tam manasıyla hâkimiyeti altına almaktı. Şarl bu geniş çerçeveli maksatlarını Ponya Doviski’ye anlatmış, onu hiçbir vazifeyle görevlendirmeyerek İstanbul’a göndermişti. Fakat Ponya Doviski zekâsı ve irfanıyla 12. Şarl’a çok büyük hizmetler etmişti. Şarl, Ponya Doviski’den önce İstanbul’a Macar Frenç Horvatiyi de göndermişti. Şarl’ın emellerine Ponyatovski ile Dr. Foneska kadar hizmet eden olmamıştı. Foneska, bilhassa ilim ve olgunluğu ile öne çıkmıştı. Senelerden beri İstanbul’da oturan bu zat, Osmanlıların yaşayış durumları ve adetleri konusunda epey bilgi sahibi idi. Babıali çevresinde büyük bir hürmet kazanmıştı. Ponyatovski maksadını, düşünceden gerçeğe döndürmek için saray ileri gelenleri ile diyalog kurmaya gayret etmiş, hatta elde ettiği bir Yahudi kadını ile Valide Sultan’ın nüfuzunu kazanmaya çalışmıştı. Bu kadın daima saraya gider, Şarl’ın başarılarını Valide Sultan’a hikâye ederek 12. Şarl hakkında saray localarında büyük bir samimiyet doğmasına gayret ederdi.</p>

  <p class="normal">Artık Valide Sultan, Şarl’ı hiç görmediği halde kendisine karşı bir saygı duygusu beslemeye başlamış, hatta Şarl’ın fetihlerini duya duya kulakları dolmuştu. Bazen oğlu III. Sultan Ahmet’e “Canım aslanıma ne zaman yardım edeceksin de şu Çar’ı parça parça edecek?” diye sorardı. Valide Sultan, sarayın o saygın havasına bile önem vermemiş, Ponyatoviski’ye bu meseleye dair mektup bile göndermişti.<sup class="calibre5"><a href="../Text/baltaci_split_045.html#footnote-1654-28" id="footnote-1654-28-backlink">[28]</a></sup></p>

  <h2 class="normal1" id="calibre_toc_21"><span class="idebold">Şarl İçin Kurulan Şehir</span></h2>

  <p class="normal">Şarl, İstanbul’da bu başarılar hâsıl olduğu sırada Bender’de rahat bir şekilde hayatını devam ettiriyordu. Yusuf Paşa önce Şarl için gayet zarif çadırlar kurdurmuş, sonra Şarl kendisine ayrıca bir ev inşa ettirmişti.</p>

  <p class="normal">Şarl’ın oturduğu yer, kendisine ve subaylarına ait barakalarla küçük bir şehir haline gelmişti. Şarl yarası iyi olur olmaz, atlara binip geziler yapıyor, askerlerine talimler yaptırıyordu. Osmanlı Hükümeti Şarl’ın istirahatını temin edecek her türlü imkân ve araçları hazırlamıştı. Harcama bedeli olarak her gün aldığı 414,5 (dört yüz on dört buçuk) kuruşluk günlüğü iyi bir yekûna ulaşıyor; Fransa’dan ve İstanbul’daki İsveç tüccarlarından aldığı para da her türlü ihtiyaçlarını temine yetiyordu. Şarl bu paranın bir kısmını İstanbul’da saray ileri gelenleri ile vezirlerini elde etmek için harcıyor, kalanını yanında hizmet eden yeniçerilerle İsveçlilere sarf ediyordu.</p>

  <p class="normal">İstanbul’da Şarl hakkında rivayet olunan sözler ve garip hikâyeler üzerine birçok ecnebi, Şarl’ı görmek için Bender’e koşup geliyordu. Türk, Tatar, yabancı, sözün kısası herkes Şarl’a karşı büyük bir sevgi besliyordu.</p>

  <p class="normal">Şarl Bender’de bu suretle hayatını devam ettirdiği sırada Ponyatovski’den İstanbul’da lazım gelen tedbirleri almakta kusur etmiyordu. Hatta Sadrazam Çorlulu Ali Paşa’ya bin duka kadar bir hediye takdim ettiği zaman Ali Paşa “Bir elime kralınızı, bir elime de kılıcı alır, dostumuz Karlos’u iki yüz bin kişilik bir ordu ile Moskova’ya kadar götürürüm” demişti. Rusya Sefiri Tolstoy’un nihayet Babıâli ile sulhu yenilemeyi başarması, Ali Paşa’nın bu arzusunu geçersiz bırakmıştı.</p>
</body>
</html>
