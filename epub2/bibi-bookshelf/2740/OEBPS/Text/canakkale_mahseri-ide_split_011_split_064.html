<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>1.html</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
<p class="calibre2">
<br class="chapter"/></p>

  <p class="normal">Yüzbaşı Serdar meşe ağacının dibinde kendisine sığınak eştirmişti. Portatif masa ve sandalye koydurmuş, telefonu da oraya bağlatmıştı. Küçük bir sırtta olan sığınağının önü açıktı; çevreyi görebiliyor, siperlerde çalışanları takip edebiliyor, uzaktan bakandan da onu meşenin dalları gizliyordu.</p>

  <p class="normal">Yusuf, sığınağa girdiğinde, Yüzbaşı Serdar telefonla Tabur Kumandanı Mahmud Sabri ile konuşuyordu. Yusuf esas duruşta beklemeye başladı. Yüzbaşı Serdar konuşmasını bitirince, ona döndü.</p>

  <p class="normal">- Müsaade buyurursanız, bir istirhamda bulunacağım, Kumandanım.</p>

  <p class="normal">- Buyur Yusuf.</p>

  <p class="normal">- Oğuz Amca’nın oğlu Mustafa Tekirdağ’a askerlik görevini yapmaya gelmiş. Adresini nasıl temin edebiliriz? Tabii ayrıca Oğuz Amca’ya izin verip veremeyeceğinizi de öğrenmek istiyoruz.</p>

  <p class="normal">- Çok olağanüstü bir durum olmazsa, izin verebiliriz. Oğlu Tekirdağ’ın merkezinde mi, çevresinde mi?</p>

  <p class="normal">- Bilmiyorum.</p>

  <p class="normal">Yüzbaşı Serdar biraz düşündükten sonra:</p>

  <p class="normal">- Biliyorsun ki, bizim Beşinci Ordu’nun karargâhı Saroz’dadır, dedi. Oradaki bir başka ordudur. Tekirdağ ilinin sınırları içinde değişik ordulara mensup tümenler, alaylar da var. Gene de Tekirdağ’daki ordunun karargâhına sorarız. Ama en azından Tekirdağ’ın merkezinde mi, Keşan’da mı, bir başka yerde mi olduğunu bilirsek, işimiz kolaylaşır.</p>

  <p class="normal">- Eve mektup yazıp, birliğinin adresini isteyelim.</p>

  <p class="normal">- Adresini henüz bildirmemiş olabilir. Bildirmekte güçlük de çekebilir; çünkü kuzeydeki birlikler devamlı yer değiştiriyorlar. Fakat celp kâğıdında emrine verildiği ordu yazılıdır. Onu bildirirlerse, fazla güçlük çekmeyiz.</p>

  <p class="calibre2"><div class="calibre1" id="calibre_pb_66"></div>
</p>

  </body>
</html>
