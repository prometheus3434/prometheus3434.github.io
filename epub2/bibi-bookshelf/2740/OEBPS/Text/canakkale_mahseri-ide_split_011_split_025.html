<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>1.html</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
<p class="calibre2">
<br class="chapter"/></p>

  <p class="normal">Ordudaki çağdaşlarının aksine Hamilton kültürlü ve sosyal konulara düşkünlüğüyle tanınırdı; sanatla, bilhassa edebiyatla çok yakından ilgilenirdi; şiir yazıyordu ve basılmış bir de romanı vardı. Ziyaretine giderken, yıllardan beri dostu olan, yakışıklılığı ve şiirleriyle ünlü Rupert Brooke, gözlerinin önündeydi. Ne idealist bir gençti, sosyetenin güzel kızlarının hayallerinden çıkmayan, dillere destan bu delikanlı, Londra’nın renkli hayatını elinin tersiyle itip, cepheye koşmuştu. Başkomutanlığın verdiği yetkilere dayanarak, onu tehlikelerden korumalıydı. Kurşun sıkacak milyonlarca İngiliz bulabilirdi; ruhlara canlılık verecek kaç tane Brooke yetişirdi!..</p>

  <p class="normal">Revire geldiğinde onu kapıda saygıyla karşılayan Başhekim’e sordu.</p>

  <p class="normal">- Rupert Brooke nasıl? Neyi var?</p>

  <p class="normal">- Şimdi iyi Başkomutan’ım. Güneş zehirlenmesi; gerekli müdahale yapıldı.</p>

  <p class="normal">Aldığı cevaptan Hamilton tam tatmin olmak istedi.</p>

  <p class="normal">- Hayatî tehlike sözkonusu mu?</p>

  <p class="normal">- Sanmam; çöllerde sık rastlanan bir olay.</p>

  <p class="normal">- Ziyaret etmem sakıncalı mı?</p>

  <p class="normal">- Hayır, buyurun.</p>

  <p class="normal">Hamilton yattığı odaya girdiğinde Rupert Brooke dalgın dalgın camdan dışarıya bakıyordu. Topuk seslerinin kendisine yaklaştığını fark edince, başını çevirdi; Hamilton’la göz göze geldi; ölgün bakışlarında bir kımıldama belirdi. Hamilton’un kemikli yüzüne derinliği olan bir gülümseme yayıldı.</p>

  <p class="normal">- Nasılsın Rupert?</p>

  <p class="normal">- Teşekkür ederim; iyiyim.</p>

  <p class="normal">- Telaşlanmıştım; ama gerçekten iyi görünüyorsun.</p>

  <p class="normal">- Eksik olmayın.</p>

  <p class="normal">Hafifçe elini tutan Hamilton’un sesindeki sıcaklık hissediliyordu.</p>

  <p class="normal">- Senin için bir şeyler yapabilirsem, mutlu olurum.</p>

  <p class="normal">- Nezaketiniz beni gerçekten müşkül duruma düşürüyor Başkomutanım; sağ olun, doktorlar gerekeni yapıyorlar.</p>

  <p class="normal">- Başhekim, durumunun tehlikeli olmadığını söyledi. Ümid ederim ki çok yakında sağlığına kavuşursun.</p>

  <p class="calibre2"><div class="calibre1" id="calibre_pb_27"></div>
</p>

  </body>
</html>
