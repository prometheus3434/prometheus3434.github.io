<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>1.html</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
<p class="calibre2">
<br class="chapter"/></p>

  <p class="normal">Seddülbahir açıklarındaki hastahane gemisinde yatan General Gouroud’un kolunun kopması Başkomutan Hamilton’u şoke etmişti. Ordu üzerindeki etkisi de onu düşündürüyordu. Hemen ziyaretine gitti. Doktorlar Gouroud’un çok kan kaybettiğini, aşırı yorgun olduğunu, yanında uzun süre kalmamasını, hatta mümkünse konuşturmamasını söylediler.</p>

  <p class="normal">Odasına girdi. Norbonne Arslanı Gouroud’un rengi kefen gibiydi; yüzü derin bir matemi aksettirmesine rağmen metin görünmeye çalışıyordu. Ama devamlı burgular gibi delici bakan gözlerinde sertlikten eser kalmamıştı; sadece sönmek üzere olan bir donukluk vardı. İlk bakışta bile yorganın altında sol kolunun olmadığı anlaşılıyordu. Yatağından doğrulmak isteyince Hamilton:</p>

  <p class="normal">- Aman rica ederim, olduğunuz gibi kalınız, dedi ve ilâve etti: Sizi iyi gördüm.</p>

  <p class="normal">Gouroud hafifçe gülümsedi; çatık kaşlarının gölgelediği gözlerinde iki soluk ışık derinleşti. Zor duyulabilecek bir sesle cevap verdi.</p>

  <p class="normal">- İyiyim.</p>

  <p class="normal">Ne söylemesi gerektiğini bilemeyen Hamilton biraz durdu; hemen dışarıya çıkması Gouroud’un moralini bozabilirdi. Aşırı üzüntüsünden zihnini toparlayamıyordu; ama birşeyler söylemeliydi.</p>

  <p class="normal">- Savaş çetin geçiyor; fakat zafer bizim olacak.</p>

  <p class="normal">Gouroud’un sararmış yüzünde bir gülümseme belirip, silindi. Dudakları da kıpırdadı; eğilmesine rağmen ne dediğini anlamayan Hamilton saçmalığının şuurunda olduğu halde kendisini suçlu hissediyor, Gouroud’la göz göze gelmekte güçlük çekiyordu.</p>

  <p class="normal">- Sizi fazla rahatsız etmiyeyim. Yakında görüşmek ümidiyle, hoşçakalınız.</p>

  <p class="calibre2"><div class="calibre1" id="calibre_pb_8"></div>
</p>

  </body>
</html>
