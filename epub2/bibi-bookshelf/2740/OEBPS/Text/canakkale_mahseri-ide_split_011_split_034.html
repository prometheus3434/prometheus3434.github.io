<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>1.html</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
<p class="calibre2">
<br class="chapter"/></p>

  <p class="normal">Gece karanlığında siper kazıyorlardı. Akyazılı Mehmed Oğuz Amca’ya:</p>

  <p class="normal">- Kazmanı bana ver, dedi.</p>

  <p class="normal">- Ah Mehmed, devlet yolu, Allah yoludur. Niçin kazmamı almak istiyorsun?</p>

  <p class="normal">- Ama biz gençlerin elinde kazma, kürek yok. Amcamız yerindesin; sen çalışıyorsun, biz dikiliyoruz.</p>

  <p class="normal">- Siz de dikilmeyin, taşları, tokalakları elle atın.</p>

  <p class="normal">Ezineli Yahya Çavuş söze karıştı.</p>

  <p class="normal">- Mehmed doğru söylüyor; gençler varken benim bile kazma sallamam yanlış; biz daha hafif işler yapmalıyız.</p>

  <p class="normal">Kazmasının sapına dayanan Yahya Çavuş çalışanlara bir bir bakıyor, karanlıkta hareketlerine dikkat ediyor, Mendebur İdris’le Muzır Ruşen’i arıyordu. Her fırsatta işi bırakır, bir yerlere gizlenirlerdi.</p>

  <p class="normal">- Mendebur’la Muzır neredeler?</p>

  <p class="normal">Oğuz Amca cevap verdi.</p>

  <p class="normal">- Kimbilir hangi deliğe sıvıştılar.</p>

  <p class="normal">- Bunlar beni delirtecekler yahu!.. Ne birbirleriyle geçinirler, ne de ayrılırlar. Doğru dürüst görev yapmazlar. Onlara bu lâkapları kim takmışsa, isabetli bir iş yapmış.</p>

  <p class="normal">- İsabet kaydetmeseydi, lâkapları tutmazdı.</p>

  <p class="normal">Sipere siyah bir gölge süzüldü.</p>

  <p class="normal">- Aydınlı var mı? Aydınlı?</p>

  <p class="normal">Yahya Çavuş:</p>

  <p class="normal">- Burada yok, dedi; fakat aşağıda bulabilirsin.</p>

  <p class="normal">Siperden fırlayıp çıktı; aşağıdan gelen kazma seslerine doğru, “Aydınlı var mı, Aydınlı var mı?” diye bağırarak koşarken Oğuz Amca kendi kendine söyleniyordu:</p>

  <p class="normal">- İnsanoğlu avunmak için nelere muhtaç! Bulacağın Aydınlı hangi ilçesinin, hangi köyünden? Hepimiz aynı Allah’ın kulu, aynı ümmetin çocuklarıyız… Hemşehrini bulursan, eline ne geçecek?… Hangi derdine çare olacak?… Neylersin ki biz böyleyiz?…</p>

  <p class="calibre2"><div class="calibre1" id="calibre_pb_36"></div>
</p>

  </body>
</html>
