<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>1.html</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
<p class="calibre2">
<br class="chapter"/></p>

  <p class="normal">Enver Paşa, Ordu Kumandanı Liman Von Sanders, kolordu, tümen kumandanları akşam Esat Paşa’nın karargâhında toplandılar. Gündüz göremediği kumandanların hal hatırını soran Enver Paşa düşmanın denize dökülmesinin şart olduğunu, gerekçesiyle anlatmaya başladı.</p>

  <p class="normal">- İtalya, Müttefikler’in yanında yer alınca, mütereddit olan Bulgaristan, Yunanistan, Romanya’nın da o tarafa kayma ihtimali çoğaldı. Müttefikler burada tutunmalarını abartılı şekilde reklâm ediyorlar; Boğaz’ı geçtik, geçeceğiz havasını veriyorlar. Balkan devletleri buna inanıp, Müttefikler’in yanında yer alırlarsa, yeni cephelerle karşı karşıya gelebiliriz. Son günlerini yaşayan Rusya’daki çarlık taraftarları da kararsız insanları saflarına çekmek için, “Müttefiklerimiz Çanakkale Boğazı’nı geçmek üzereler; yakında yardıma kavuşacağız; komünistlerin kökünü kazıyacağız” diyor, inandırıcı da oluyorlar. Denize dökülürlerse, ne Balkan devletleri Müttefikler’in yanında yer alırlar; ne de çarlık, boynuna geçirilen kementten kendini kurtarabilir. Komünistler iktidara gelirse, Rusya savaştan çekilecek. Doğumuzu güven altına alınca, bütün kuvvetlerimizi batıya kaydıracağız. Böylece de ülkemiz, evlatlarının bedeli olarak hakettiği zafere kavuşacaktır. Evet, düşman siperlerine tam yerleşmiş; hücum bize pahalıya mal olacak. Ne yazık ki ölmesini bilmeyen milletlerin vatanı yoktur!</p>

  <p class="normal">Tavrından ve ses tonundan konuşmasını bitirdiği anlaşılıyordu. Esat Paşa saygılı bir tavırla sordu:</p>

  <p class="normal">- “Komünistler iktidara gelirse, Rusya savaştan çekilecek” dediniz. Bu gizli andlaşma olsa gerek. Ruslar’ın andlaşmaya uyacaklarından şüphe etmiyor musunuz?</p>

  <p class="normal">Enver Paşa’nın yüzünde sanki tatlı bir gülümseme donup kalmıştı.</p>

  <p class="normal">- Etmiyorum Paşa hazretleri; çünkü ordusunun büyük kısmı Çar’a bağlıdır. Komünistler iktidarı ele geçirince, Rusya’ya hemen sükûnet gelmez; iç savaş başlar. Dolayısıyla ister istemez çekilecekler.</p>

  <p class="normal">Bu zekice açıklamadan etkilenen Esat Paşa gülümseyerek:</p>

  <p class="normal">- Haklısınız, dedi.</p>

  <p class="normal">Enver Paşa:</p>

  <p class="normal">- Başka sorusu olan var mı? diye sordu.</p>

  <p class="normal">Bakışlarını gezdirdi; sormak veya herhangi bir fikir ileri sürmek isteyen yoktu.</p>

  <p class="normal">- Lüzumunda fikir birliğine vardığımıza göre, yarma hareketini konuşmalıyız.</p>

  <p class="normal">Çok kısa süren görüş alışverişiyle, Arıburnu Cephesi’nde hücum kararı alındı. Kumandanların hepsi işin güçlüğünün farkındaydılar; ama dünya şartlarının böyle çetin görevi karşılarına çıkardığında birleşmişlerdi. Yarma harekâtını cepheye yeni intikal etmiş bulunan Yarbay Hasan Askerî’nin kumandasındaki İkinci Tümen yapacak, diğer birlikler ona destek vereceklerdi.</p>

  <p class="calibre2"><div class="calibre1" id="calibre_pb_9"></div>
</p>

  </body>
</html>
