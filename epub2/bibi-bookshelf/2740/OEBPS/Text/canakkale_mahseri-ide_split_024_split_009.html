<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>1.html</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
<p class="calibre2">
<br class="chapter"/></p>

  <p class="normal">Tabur Kumandanı Binbaşı Abdülkadir gece gündüz elbise ve postalla yatıp, kalkıyordu. Binbaşı Lütfi’nin cephane ve bomba sandıklarından yapılmış karyolasını, yatak olarak da aynı koyun postunu kullanıyor, üzerine kaputunu çekiyordu.</p>

  <p class="normal">Üçüncü günün sabahı, Binbaşı Abdülkadir topçu ateşiyle uyandı. Üstü örtülü yoldan gözetleme yerine hızla koştu. Telâşla dürbününü gözlerine getirdi. Yarımadayı kuşatan zırhlıların, kruvazörlerin topları ateş püskürüyordu. Güneş doğarken, siperlerinin önünde mevzi alan, düşman sahra ve cebel topları da ateşe iştirak ettiler. Savunma hattını saran simsiyah toprak bulutu devamlı kaynaşıyordu. Telefon çaldı; karşısında Tümen Kumandanı Yarbay Rıza’yı buldu.</p>

  <p class="normal">- Siperler nasıl? Size intikal eden zayiat var mı?</p>

  <p class="normal">Bu anda telefonda başka sesler de duyuyordu.</p>

  <p class="normal">- Cephane isteriz! Bomba gönderin!.. Yetmişaltı numaralı siper berhava oldu!… Sağımızla irtibat kesildi!…</p>

  <p class="normal">Binbaşı Abdülkadir Kumandanı Yarbay Rıza’ya sesini duyurmak için bağırıyordu.</p>

  <p class="normal">- Henüz bir zayiat yok; fakat şu anda şiddetli bir topçu ateşinin altındayız.</p>

  <p class="normal">- Aman dikkatli olun! Beni her an arayabilirsiniz!</p>

  <p class="normal">- Başüstüne kumandanım.</p>

  <p class="normal">Ahizeyi yerine koyarken gözüne ışık yansımaları çarptı. Dikkat etti; İngiliz siperlerindeki süngülerden kırılan güneş ışıkları gözüne geliyordu. Bölük kumandanlarını uyarmak için tekrar ahizeyi eline aldı; bu kere çok daha fazla ses birbirine karışıyordu.</p>

  <p class="normal">- Düşman hücuma kalkıyor!… Otuzuncu Alay!… Hazırlıklı olun, düşman tam karşınızdaki siperlerden çıkıyor!.. -Kalın bir ses sert sert emir veriyordu.- Birinci Bölük!… Kanlı siperleri takviye edin!… İkinci Savunma hattındaki ihtiyat bölükleri birinci hatta geçin!.. -Bir başkası imdat çığlığı atıyordu- merkeze bir takım daha gönderin! Makineli tüfek işliyor mu, kontrol et!. -İmdat çığlığı uyarıcı mahiyet aldı.- Otuzuncu Alay, düşman hücumu tam cephenize çarpacak!… Size takviye kıtası geliyor!..</p>

  <p class="normal">Topçu Batarya Kumandanı Binbaşı Eşber’in sesi heyecan yatıştırıcı idi.</p>

  <p class="normal">- Bölük kumandanları, takım kumandanları, askerler metin olun! Düşmanı şarapnellerle siperlerin önünde yere sereceğiz! Piyadelerimizi ezdirmeyeceğiz! Ateşe hazırız!</p>

  <p class="normal">Binbaşı Abdülkadir telefonu bırakmadan, Onuncu Alay’ın ne yaptığını görmek istiyordu. Dürbününü o tarafa çevirdiğinde, güneşin süngülerdeki akisleri gözlerine doldu. Bu anda süngülü İngilizler’in ilk hattı, kum torbalarını çekerek siperlerden dışarıya çıkıyorlardı. İngilizler’ in ilk hücum hattı, toprak üstünde görününce, Türk topçusunun şarapnelleri tam tepelerinde patladı. Alayın bütün cephesinde kasırgayı andıran piyade ateşi de başlamıştı. Makineli tüfekler devamlı tarıyordu.</p>

  <p class="normal">Fakat İngilizler durmuyorlardı; süngülü, bombalı iki hücum hattı art arda dışarıya fırladı; şimşek gibiydiler; bazıları Türk siperlerine bomba yağdırırken, pek çokları da süngüleri takılmış tüfeklerini iki eliyle kavramış; ileriye doğru hamle yapmış bir halde koşarak Türk siperlerine daldılar. Değişik yerlerden sesler geliyordu.</p>

  <p class="normal">- Onuncu Alay! Onuncu Alay!…</p>

  <p class="normal">Kimisi düşmanın hücum ettiğini bildiriyor, kimisi siperleri soruyor, kimisi de uğradıkları facianın çığlığını atıyordu. Yeni yeni İngiliz hatları fırlarken, telefondaki bağırmalar da sıklaşıyordu.</p>

  <p class="normal">- Kanlı siper sükût etti! İrtibat yok! Birinci Takım’ın kumandanı şehit!… Üçüncü takım imha oldu!… İhtiyat bölükleri geç kalmasın!.. Sol cenahta düşman tutunamıyor!…</p>

  <p class="normal">Telefondaki sesler kayboldu; Binbaşı Abdülkadir bağırıyordu.</p>

  <p class="normal">- Alo! Alo!</p>

  <p class="calibre2"><div class="calibre1" id="calibre_pb_11"></div>
</p>

  </body>
</html>
