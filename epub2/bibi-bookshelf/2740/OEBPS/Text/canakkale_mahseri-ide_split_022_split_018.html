<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>1.html</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
<p class="calibre2">
<br class="chapter"/></p>

  <p class="indentmetinitalik">“Muhterem Dedeciğim;</p>

  <p class="indentmetinitalik">Pek çok savaşa girip, çıktık; baskınlara uğradık; baskınlar yaptık. Hiçbir zaman şimdikine benzer bir his duymuyordum. Belki bu duyguya, dün gece siperde uyuklarken, rüyamda gördüğüm babamın, bana ‘Artık hasretine dayanamıyorum. Ne zaman geleceksin?’ demesi temel teşkil ediyor.</p>

  <p class="indentmetinitalik">Şehit olmaktan katiyen korkmuyorum; sadece sizin yalnızlığınız beni düşündürüyor ve üzüyor. Dedeler, aile fertleriyle birarada yaşayınca mutlu olurlar. Hayatını, milletimize adamış olan zatıalinize, kaderin bu mutluluğu niçin çok gördüğünü anlayamıyorum. Fakat şehit babası ve belki de şehit dedesi olmak, Allah’ın çok az kuluna nasip olur, diye düşünüyor, bunun size vereceği manevî mertebe ile teselli buluyorum.</p>

  <p class="indentmetinitalik">Sık sık, ‘ikiyüz yıl önce, ilmi ve tekniği batıya kaptırdık, felaketlerimiz başladı’ der ve ilave ederdiniz; ‘Dünya tarihinde, bu kadar güçlü düşmanlara karşı, böyle uzun süre dayanıldığı görülmemiştir.’ Aradaki silâh farkını gördükçe, ana-baba kuzularının niçin cömertçe harcandığını gayet iyi anlıyor, ‘İlim! ilim!’ sözüyle çırpınan zatıaliniz gibi bir dedeye sahip olduğumdan iftihar ediyorum.</p>

  <p class="indentmetinitalik">Düşmanın güçlü silâhlarının çelik sağanaklarına karşı askerimiz gözünü kırpmadan göğsünü siper ediyor. Ecdat yadigârı topraklarımızı düşman çizmesinden korumak için mehmedciklerimiz şevkle, ibadet aşkıyla etten kale oluşturuyorlar. Kumandanlarımız olan Alman subaylar, insanımızın şecaat ve metanetlerini çeşitli vesilelerle dile getirmenin mecburiyetini hissediyorlar. Onlara bu yiğitliği verenin iman ve ecdada bağlılık şuuru olduğundan şüphe etmiyorum. İnşallah kültürümüzün direği olan bu iki unsur, sonsuza kadar devam eder de, eli öpülesi milletimiz hiçbir zaman boynu bükük kalmaz. Yenilgilerimiz bile şereflerle dolu olur.</p>

  <p class="indentmetinitalik">Kelimelerle ifade edemeyeceğim hürmet ve sevgilerimi sunar, mübarek ellerinizden öper, Kadir-i Mutlak’a emanet ederim, benim güzel dedeciğim.</p>

  <p class="calibre2"><div class="calibre1" id="calibre_pb_20"></div>
</p>

  </body>
</html>
