<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>1.html</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
<p class="calibre2">
<br class="chapter"/></p>

  <p class="normal">Esat Paşa ve Kurmay Heyeti’nin gelen raporlardan Arıburnu’nun biraz kuzeyindeki Kireçtepe yakınlarından ve Suvla’dan müttefiklerin baskın şeklinde çıkarma yapıp, Türk birliklerini arkadan kuşatmaya çalıştıklarında şüpheleri kalmadı. Müttefikler hedefledikleri tepeleri bir an önce ele geçirmenin, Türkler de buralardaki kuvvetleri takviye etmenin yollarını arıyorlardı. İki taraf arasında soluk soluğa, ölümle yarış başlamıştı.</p>

  <p class="normal">Saros’a çıkarma yapan, çoğunluğunu Rum gönüllülerin oluşturduğu üçbin kişilik kuvvet kolayca püskürtülünce, gösteri çıkarması olduğundan Liman Von Sanders’in de şüphesi kalmadı. Hemen bu bölgeden, Albay Ahmed Feyzi’nin kumandasında iki tümeni yola çıkardı.</p>

  <p class="normal">Bu tümenler cepheye ne zaman intikal ederlerdi? Müttefiklerin cepheye çok büyük kuvvetler getirdiğini bilen Esat Paşa ve Kurmay Heyeti, zamanında intikal etseler bile, kâfi gelmeyeceği kanaatindeydiler. Telefonla Mareşal Liman Von Sanders’le istişare edip, iznini aldıktan sonra, Anadolu Yakası’ndan da asker sevkiyatını başlattılar. Ama bütün bu gayretlerin sonucu etkilemesi, Albay Wilmer’in ve emrindeki iki taburun gayretine, maharetine, fedakârlığına bağlıydı; dirençlerinin kırılması herşeyi anlamsız hale getirirdi…</p>

  <p class="normal">Boğaz’da geçişleri balon ve uçaklarla tespit eden müttefikler, aşırtma ateşiyle engellemeye çalışıyorlardı. Türkler de salların isabet alıp batmasını göze alarak, sevkiyata devam ediyorlardı. Çanakkale’ye yürüdükten sonra, geçenler için fazla bir tehlike yoktu; fakat çok vakit kaybına sebep oluyordu; cephe her an yarılabilirdi!…</p>

  <p class="normal">Kuzeyden hareket edenler ve Anadolu Yakası’ndan Gelibolu’ya geçenler durmadan, dinlenmeden bu yeni cepheye koşuyorlardı. Yollar patika ve fundalıktı; güneş bütün hıncıyla dövüyor; çok zor şartlarda yürüyorlardı; ağırlıklarını götürmeleri de mesafe kat etmelerini güçleştiriyordu. Albay Ahmed Feyzi her an cephenin yarıldığına dair haber alacağından endişe ediyor, sabredemiyor, atını devamlı sağa sola sürüyordu.</p>

  <p class="normal">Ne kadar gayret etse de, kendini oyalayamayacağını anlayınca, Tümen Kumandanı Yarbay Selâhaddin Adil Bey’e:</p>

  <p class="normal">- Ben hızlanıyorum, dedi. Yarbay Wilmer’in karargâhında buluşuruz. Eğer karargâh kalmamışsa, Suvla’nın neresinde bulunduğumu Dokuzuncu Tümen’in Karargâhına bildiririm. Sizin de nerede olduğunuzu oradan öğrenirim.</p>

  <p class="normal">Albay Ahmed Feyzi atını mahmuzladı; altından toprak kayarken gözleri Suvla istikametindeydi. Yaveri de onu takip ediyordu.</p>

  <p class="calibre2"><div class="calibre1" id="calibre_pb_10"></div>
</p>
</body>
</html>
