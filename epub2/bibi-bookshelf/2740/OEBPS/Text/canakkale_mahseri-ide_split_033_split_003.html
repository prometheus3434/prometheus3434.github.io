<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>1.html</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
<p class="calibre2">
<br class="chapter"/></p>

  <p class="normal">Arıburnu’na çıkan Başkomutan Monro’yu General Birdwood ve Lisle Kurmay Heyetleriyle karşıladılar. Hiç vakit kaybetmeden siperleri dolaşmaya başladılar. Rüzgârın savurduğu kar eğri eğri yağıyordu. Çıplak yerler örtülmüş; ağaçların kökleri bu örtünün içinden yer yer dışarıya fırlamıştı.</p>

  <p class="normal">Monro nazikçe birlik komutanlarının elini sıkıyor; hal hatırlarını soruyordu. “Teşekkür” eden gencecik subayların çaresizlikleri, tükenmişlikleri yüzlerinden okunuyor; askerde olması gereken çelik iradeyi Monro hiçbir subayda göremiyordu. Çamurlarda, bele kadar buz gibi suların içinde yaşamaya çalışan erlerin durumu daha da kötüydü; canlı cesetlere dönmüşlerdi. Öyle yılgın bakışları vardı ki, hiçbir şey onları tekrar hayata döndüremezdi. Yürürken puro içmemeyi alışkanlık haline getiren Monro, yakmak zorunda kaldı. Purosundan derin nefesler çekerken, çevreye, askerlere bakıyor, durum değerlendirmesi yapıyordu. Aylardan beri bunca emekle ikiyüzelli üçbin kayıpla elde edilen hiçbir şey yoktu. Birkaç büyük çiftlik kadar toprak zaptetmişlerdi; üstelik onlar aşağıda, Türkler yukarda idiler. Avusturya’dan yola çıkarılan uzun menzilli toplar da zihnini kurcalıyordu.</p>

  <p class="normal">Aşağıya inerlerken aralarında John’un da bulunduğu dört er Charles’i sedyeye yatırıyordu. Monro yanlarına geldi; Birdwood, Lisle ve diğer generaller iki adım kadar geride kaldılar. Monro:</p>

  <p class="normal">- Bu erin nesi var? diye sordu.</p>

  <p class="normal">John cevap verdi.</p>

  <p class="normal">- Son günlerde çok öksürüyordu; az önce ağzından kan boşandı.</p>

  <p class="normal">- Böyle olaylar sık oluyor mu?</p>

  <p class="normal">- Bütün orduyu bilmiyorum; fakat biz hergün taburumuzdan dört beş kişiyi hastahaneye gönderiyoruz.</p>

  <p class="normal">Monro sahile doğru yürürken purosundan sık sık çekiyordu. Zihninde kesinleşmeye başlayan kararın sonuçlarını gayet iyi biliyordu; ama çaresizdi. Arkasından gelenlerin duymayacakları şekilde mırıldandı. “Hiçbir beşeri güç sınırsız değildir.”</p>

  <p class="normal">Birdwood’un, Lisle’nin, onu uğurlayan diğer üst rütbeli subayların ellerini sıkarken kesin kararını vermişti. Karargâha varır varmaz, raporunu yazacak, “Gelibolu’nun boşaltılması gerektiği”ni bildirecekti.</p>

  <p class="calibre2"><div class="calibre1" id="calibre_pb_5"></div>
</p>

  </body>
</html>
