<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>1.html</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
<p class="calibre2">
<br class="chapter"/></p>

  <p class="normal">Şifreyi eline alan Yaver’in “Ne yapmalıyım?” tarzında baktığı Yarbay Wilmer de çaresiz bir tavır takındı. Endişe ile yerinden kalkan Yaver, Albay Ahmed Feyzi’nin yanına gitti. Henüz dalmak üzere olan Albay Ahmed Feyzi, Yaveri’nin yanıbaşında dikildiğini farketti.</p>

  <p class="normal">- Birşey mi var?</p>

  <p class="normal">Ezik bir sesle cevap verdi.</p>

  <p class="normal">- Şifre Kumandanım.</p>

  <p class="normal">- Kimden geliyor? Ne diyor?</p>

  <p class="normal">- Ordu Kumandanımızdan geliyor. Grup Kumandanlığına Albay Mustafa Kemal Bey’in tayin edildiğini, vasıl olmasıyla emir ve kumandayı ona tevdi edip, İstanbul’a hareket etmenizi bildiriyor.</p>

  <p class="normal">Emri soğukkanlılıkla karşılayan Albay Ahmed Feyzi yerinden doğruldu.</p>

  <p class="normal">- Mustafa Kemal Bey gelince, kendisine yardımcı olunuz; ben de Anafartalar Karargâhı’ndayım. Bana ihtiyaç duyarsa, söylersiniz. Orada istirahat ettikten sonra, sabahleyin İstanbul’a dönerim.</p>

  <p class="normal">Yarbay Wilmer’in yanına geldi ve elini uzattı.</p>

  <p class="normal">- Burada görevim bitti sayın Yarbay; size başarılar dilerim.</p>

  <p class="normal">Ayağa kalkan Yarbay Wilmer üzüntüyle elini sıktı.</p>

  <p class="normal">- Teşekkür ederim Kumandanım; yeni görevlerinizde sizlere de başarılar dilerim.</p>

  <p class="normal">Albay Ahmed Feyzi Anafartalar Karargâhı’na giderken, Arıburnu Cephesi’nde ceset ceset üstüne düşüyordu.</p>

  <p class="calibre2"><div class="calibre1" id="calibre_pb_8"></div>
</p>

  </body>
</html>
