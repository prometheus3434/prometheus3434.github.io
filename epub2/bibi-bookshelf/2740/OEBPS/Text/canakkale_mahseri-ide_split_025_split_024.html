<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>1.html</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
<p class="calibre2">
<br class="chapter"/></p>

  <p class="normal">Er, sağdaki koridora doğru yürürken, Molla Kâzım çevresine bakıyordu. İnleyen, kolu bacağı kesilmiş, başı gözü sarılmış, yerde yatan askerler yürekler acısıydı… Koğuşlardan da bazen öfke, ızdırap çığlıkları, bazen acı feryatlar, iniltiler geliyordu. Tam karşısındaki kapı açıldı; üstü başı kanlı bir doktor dışarıya çıktı; sıhhiyelere içeriye getirilecek yaralıları gösterdi. Kapı, pencereler açık olmasına, devamlı hafif bir rüzgâr esmesine rağmen, içeriye asit fenik, irin ve ter karışımı bayıltıcı bir koku hakimdi. Biraz sonra er geri geldi.</p>

  <p class="normal">- Buyurun.</p>

  <p class="normal">Birbirine eklenmiş somyalar koridoru iyice daraltmış, iki insan yanyana geçemez hale getirmişti. Koğuşlardan yükselen iniltiler, ahlar, feryatlar Molla Kâzım’ın yüreğine saplanıyordu. Bir kapının önüne geldiklerinde er ona döndü.</p>

  <p class="normal">- Burası.</p>

  <p class="normal">Büyük bir koğuşa girdiler. Kanlı çarşaflarda yatan, başı, gözü sarılı askerlerin feci durumları Molla Kâzım’ı şoke etti. Er, metin olmaya kendini zorlayan Molla Kâzım’a fısıldadı.</p>

  <p class="normal">- Doktor, Arapkirli Davut’un yanındakini muayene ediyor. Belki bilgi de alabilirsin.</p>

  <p class="normal">Molla Kâzım, Doktor Üsteğmene sürünerek geçebildi; Arapkirli Davut’un yanına geldi. Zayıflamış, rengi solgun kâğıda dönmüş, kaşları daha da siyahlaşmış, elmacık kemikleri çıkmıştı. Onu getiren er, “Yanındakini muayene ediyor” demeseydi, tanımakta güçlük çekebilirdi. Çevredekileri rahatsız etmemek niyetiyle hafifçe eğildi.</p>

  <p class="normal">- Nasılsın Davut?</p>

  <p class="normal">Herhangi bir reaksiyonda bulunmayan Davut’un çukurlara kaçmış siyah gözleri, kaşlarının altından dimdik, biraz vahşice bakıyordu. Sesini azıcık yükseltti.</p>

  <p class="normal">- Davut nasılsın? Ben, Molla Kâzım, tanımadın mı?</p>

  <p class="normal">Yanına gelen Doktor Üsteğmen “Tanımadın mı?” sözünü işitmişti.</p>

  <p class="normal">- Duymaz ve tanımaz; hafızasını kaybetmiş.</p>

  <p class="normal">Molla Kâzım ona döndü; sesinde merak ve merhamet gizliydi.</p>

  <p class="normal">- Tedavi olabilecek mi kumandanım?</p>

  <p class="normal">- Belki olabilir; fakat ihtisas konusudur. Tedavi etmeye ne bilgimiz, ne de imkânımız müsait. Zaten beyin hakkında çok az şey bilinmektedir. İstanbul’a göndereceğiz; belki çaresini bulurlar.</p>

  <p class="normal">Yıldırımla çarpılmışçasına bir duyguya kapılan Molla Kâzım metanetini elden bırakmamaya çalışıyordu.</p>

  <p class="normal">- Bir de Pütürge’den Hasan oğlu Musa’mız vardı.</p>

  <p class="normal">İki somya ilerdekini işaret ederek Doktor Üsteğmen yürüdü.</p>

  <p class="normal">- O da burada.</p>

  <p class="normal">Molla Kâzım, Musa’yı daha zayıflamış buldu. Beti benzi iyice solmuş, iki kolu kayışlarla bağlanmış uyuyordu.</p>

  <p class="normal">- Musa’nın durumu nedir efendim?</p>

  <p class="normal">- Onu uyku ve serum hayatta tutuyor. Ne birşey yedirmek, ne de birşey anlatmak mümkün. Şiddetli sarsıntıdan çıldırmış ve sağırlaşmış. Bunlardan farklı olarak, uyandığı zaman nefesi kesilip, baygın düşünceye kadar “Molla Kâzım!” Molla Kâzım!” diye bağırıyor.</p>

  <p class="normal">Molla Kâzım’ın gözünden alev gibi bir damla yaş fırladı; kendini zor tutuyordu.</p>

  <p class="normal">- Molla Kâzım benim; uyandıralım mı?</p>

  <p class="normal">- Uyandırmazsanız iyi olur. Burada ve çevre koğuşlarda uykuya ihtiyacı olanlar var. Musa’nın nefesi kesilip, baygın düşünceye kadar uyuyamıyorlar. Seni de tanımaz; hatırlamaz da.</p>

  <p class="normal">- Bunun için yapabileceğim birşey var mı?</p>

  <p class="normal">Doktor Üsteğmen’in teselli edici sesi, bir felaket haberi verirmişçesine Molla Kâzım’ı sarsıyordu.</p>

  <p class="normal">- Ne sen, ne de biz, birşey yapabiliriz. Bunu da İstanbul’a göndereceğiz. Belki tedavi edilebilir.</p>

  <p class="normal">Molla Kâzım’ın boğazına bir ilmik atılmıştı; büyüyen yüreği göğsüne sığmıyordu. Hastahaneden nasıl çıktığını hatırlamıyor, ama süratle uzaklaşmaya çalışıyordu. Tepeyi döner dönmez yere yığıldı; gözyaşları tükenmez bir kaynaktan gelircesine kesik kesik hıçkırıyordu.</p>

  <p class="calibre2"><div class="calibre1" id="calibre_pb_26"></div>
</p>

  </body>
</html>
