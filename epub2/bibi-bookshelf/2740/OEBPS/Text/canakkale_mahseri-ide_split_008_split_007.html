<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>1.html</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
<p class="calibre2">
<br class="chapter"/></p>

  <p class="normal">Teğmen Hüsameddin bütün bombardımanı gözetleme yerinden çaresizce seyretmiş, solundaki Kumkale ile karşısındaki Seddülbahir tabyalarının nasıl yerle bir edildiklerini görmüştü. Bu elîm manzara karşısında elinden bir şey gelmemesi de onu canevinden yaralamıştı.</p>

  <p class="normal">Teğmen Hüsameddin, bir kumandan olarak, askerlerin kendisine emanet edildiğine inanır, onlara iyi muamele etmeye çalışırdı. Fırsat buldukça, üst ast ilişkisini zedelememeye dikkat ederek, hal hatır sorar, onlarla konuşurdu. Onlardan pek yaşlı olmamasına rağmen, kendisini bir baba gibi görür, aralarında ayırım yapmamaya dikkat ederdi. Ama Konyalı Mıstık biraz farklıydı; zira o her söylenene inanacak, her şakaya kanacak kadar saftı. Ufak tefekti; gayet bol olan elbisesi, yuttuğu sıska vücudunu daha da küçük gösterirdi. Kabalağı da genellikle düzgün durmazdı; başına büyük geldiğinden bir tarafa yıkılırdı.</p>

  <p class="normal">Gene düşünceli, gene hüzünlü olan Teğmen Hüsameddin hayallerini daha içten yaşamak için akşam güneşinde yamaçtaki dikenliklerin arasında dolaşırken Mıstık’a rastladı. Namazını kılmış, postallarını giyiyordu.</p>

  <p class="normal">- Mıstık, saatin yok; neye göre kılıyorsun?</p>

  <p class="normal">Mıstık’ı hafif bir ter bastı.</p>

  <p class="normal">- Ellerimle ölçüyorum, kumandanım.</p>

  <p class="normal">- Nasıl ölçtüğünü göster bakayım.</p>

  <p class="normal">Ellerini Teğmen Hüsameddin’e doğru uzattı.</p>

  <p class="normal">- Dört parmak bir saat eder.</p>

  <p class="normal">Başparmaklarını kıvırıp, el ayalarını üst üste getirerek saymaya başladı.</p>

  <p class="normal">- Bunu nereden öğrendin?</p>

  <p class="normal">- Köydeki imamdan.</p>

  <p class="normal">- Ya güneş görünmüyorsa?</p>

  <p class="normal">- O zaman iyice kanaat getirince kılarım.</p>

  <p class="normal">Zayıf, çelimsiz Mıstık’ın yüzü kızarmıştı. Kumandanı ile konuşurken sıkıldığı anlaşılıyordu. Onu daha fazla zorlamamak için,</p>

  <p class="normal">- Aferin Mıstık, Allah kabul etsin, diyerek yanından ayrıldı.</p>

  <p class="calibre2"><div class="calibre1" id="calibre_pb_9"></div>
</p>

  </body>
</html>
