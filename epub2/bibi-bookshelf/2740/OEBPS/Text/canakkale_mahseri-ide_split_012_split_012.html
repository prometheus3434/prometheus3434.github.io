<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>1.html</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
<p class="calibre2">
<br class="chapter"/></p>

  <p class="normal">Esat Paşa ve Kurmay Heyeti gelen raporları inceliyor, hangi birliğin nereye kaydırılması gerektiğine karar veriyorlardı. İçeriye giren Emir Subayı:</p>

  <p class="normal">- Arıburnu’nda bir teğmen esir alınmış, dedi. Albay Halil Sami Bey size göndermiş.</p>

  <p class="normal">- Nerede?</p>

  <p class="normal">- Karargâhın kapısında.</p>

  <p class="normal">- Dışarıdaki odaya alın.</p>

  <p class="normal">Toprak altındaki Kolordu Karargâhı beş-altı odalı evden daha büyüktü. Emir Subayı dışarıya çıktı. Elleri arkasından bağlanmış; ince, uzun boylu teğmen üç askerin arasında titriyordu. Geldikleri atlar da yanlarındaydı. Emir subayı, Ekrem Çavuş’un uzattığı zarfı görünce!</p>

  <p class="normal">- Nedir? diye sordu.</p>

  <p class="normal">- Esirin ceplerinden çıkanlar kumandanım.</p>

  <p class="normal">Emir Subayı, esiri Esat Paşa’nın dediği odaya götürdü; başına iki nöbetçi dikti. Zarfı getirip, Esat Paşa’nın masasına koydu.</p>

  <p class="normal">- Esirin cebinden çıkanlar bu zarfta imiş Paşa Hazretleri.</p>

  <p class="normal">Esat Paşa, zarfın içindekilerini masanın üzerine döktü. Aile resimleri, çıplak kadın fotoğraflarından başka, “Bank of New South Wales” yetkililerince imzalanmış açık çek ve yalnız Osmanlı topraklarında geçerli olmak üzere hazırlanmış İngiliz paraları Esat Paşa ve Kurmay Heyeti’nin dikkatini çekti. Parayı eline alan Esat Paşa evirip çevirirken mırıldanıyordu.</p>

  <p class="normal">- Bu adamlar kendilerinden ne kadar eminler.</p>

  <p class="normal">Sonra Gelibolu Yarımadası’nın 1/40.000 ölçekli haritasını incelemeye başladılar. Haritadaki işaretlerden hangi bataryaları, nereden ateş altına alacakları, ilk hedef edindikleri bölgeler ve hangi yolları kullanacakları anlaşılıyordu. Boğaz ve çevresindeki eski tabyaların gösterildiğini, yeni tabyaların işaretlenmediğini hemen fark ettiler. Masadan kalkmaya hazırlanan Esat Paşa eski tabyaların üzerinde sağ elinin işaret parmağını gezdirerek:</p>

  <p class="normal">- Bunlar yerli Rumlar’ın, buralara avcılık bahanesiyle gelmiş turist casusların marifetidir, dedi. Siz bu haritanın işaretli yerlerini iki ayrı haritaya kopya edin. Herşeyini ona verelim. Haritalardan biri bizde kalır, diğerini Tümen Kumandanı Halil Sami Bey’e göndeririz.</p>

  <p class="normal">Esat Paşa esirin bulunduğu odaya geçti. Sandalyeye oturmuş esirin yanında silâhlı iki nöbetçi dikiliyor, masadaki karpit lâmbası da sararmış, ürpertili yüzünü aydınlatıyordu. Esat Paşa, masanın arkasındaki sandalyeye yürürken elini uzattığında, esirin ellerinin arkadan bağlı olduğunu fark etti. Nöbetçilere:</p>

  <p class="normal">- Ellerini çözün, dedi.</p>

  <p class="normal">Sağdaki nöbetçi ellerini çözerken esir titriyordu. Esat Paşa yumuşak bir sesle sordu.</p>

  <p class="normal">- Almanca biliyor musunuz?</p>

  <p class="normal">- Biliyorum.</p>

  <p class="normal">- Adınızı sorabilir miyim?</p>

  <p class="normal">- Peterson.</p>

  <p class="normal">- Rütbeniz teğmen değil mi?</p>

  <p class="normal">- Evet.</p>

  <p class="normal">Heyecandan tıkanacakmış gibi olan Teğmen Peterson’un yürek atışları kulağının içinde güm güm ediyordu. Esat Paşa gülümsedi.</p>

  <p class="normal">- Askerlik mesleğini seçerken esir olmayı, esir almayı, ölmeyi ve öldürmeyi kabul etmiş olmalısınız. Fakat görebildiğim kadarıyla kendinizi rahat hissetmiyorsunuz.</p>

  <p class="normal">- Evet.</p>

  <p class="normal">- Niçin?</p>

  <p class="normal">- Türkler aldıkları esirleri öldürüyorlarmış!</p>

  <p class="normal">Bakışında taşıdığı esrarlı kuvvet devam etmesine rağmen Esat Paşa’nın yüzünde ince bir gülümseme belirdi; sesi iç okşayıcı bir hal aldı.</p>

  <p class="normal">- Öyle şey olur mu? Savaşın da kaideleri vardır. O kaidelere riayet etmek insani vazifelerimizdendir. -Yüzünü kapıya doğru çevirdi- Bize iki çay getirin -Tekrar ona döndü- Bütün kumanda heyetleri emrindeki askerlerin esir olmalarını istemediklerinden böyle şeyler söylerler. Siz artık düşmanımız değil, misafirimizsiniz. Bundan sonra size saygı göstermek, bize insanlığımızı duyurur. Memleketiniz İngiltere mi?</p>

  <p class="normal">- Hayır, Avustralya.</p>

  <p class="normal">- Arıburnu’na Avustralya kuvvetleri çıktı demek ki.</p>

  <p class="normal">- Yeni Zelanda kuvvetleriyle beraber çıktılar.</p>

  <p class="normal">Esat Paşa, önüne konan çayın şekerini atarken Peterson’a:</p>

  <p class="normal">- Buyurun, dedi ve ilave etti. Ne kadar kuvvet çıktı?</p>

  <p class="normal">- Arıburnu’na çıkmak için görevli bulunan Avustralya ve Yeni Zelanda Kolordusu’na biz kısaca Anzak Kolordusu diyoruz. Kolordu’nun ne kadarı çıktı; ne kadarı çıkmak üzere idi? Bunları bilmem mümkün değil.</p>

  <p class="normal">- Herhalde hedefiniz Kabatepe, oradan da Kilitbahir veya Eceabat değil mi?</p>

  <p class="normal">- Büyük plânları Kurmay Heyeti bilir. Ben bir teğmenim; bize nokta görevi verildiğini takdir edersiniz. O nokta görevini ifa edince, yeni bir görev verilir. Ben ilk görevimde esir düştüm.</p>

  <p class="normal">Onu fazla sıkıştırmanın fayda getirmeyeceği kanaatine varan Esat Paşa!</p>

  <p class="normal">- Kendinizi üzmeyiniz, diyerek ayağa kalktı.</p>

  <p class="normal">Üzerinden çıkanları zarfa doldurtup, posta eri ile ona yolladı. Telefonla ordu karargâhıyla görüştükten sonra, Teğmen Peterson’u Eceabat’ta kurulacak esir kampına gönderdi.</p>

  <p class="calibre2"><div class="calibre1" id="calibre_pb_14"></div>
</p>

  </body>
</html>
