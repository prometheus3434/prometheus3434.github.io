<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>1.html</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
<p class="calibre2">
<br class="chapter"/></p>

  <p class="normal">Skyros Adası’nın en yüksek tepesindeki zeytin ağacının altında birkaç asker Rupert Brooke’nin mezarını kazarken Başkomutan Hamilton, Başbakan’ın sanat heveslisi oğlu Arthur Asquith, sosyete çevresinde beraber dolaştığı, kadehler kaldırdığı, şen kahkahalar attığı sanatçı dostları Aubrey Herbert, Charles Lister, Kapri, ünü imparatorluğun sınırları dışına taşmış müzisyen Denis Browne ve diğer bazı dostları orada bulunuyorlardı. Gürgen ağacından yapılmış tabutun başında da genç bir papaz dikiliyordu. Kapri:</p>

  <p class="normal">- Sanat dünyamız için büyük kayıp, dedi.</p>

  <p class="normal">Derin bir göğüs çeken Ausquith mırıldandı:</p>

  <p class="normal">- Sosyetemizden bir yıldız kaydı.</p>

  <p class="normal">Çanakkale hakkında yazmayı tasarladığı “The Secret Battle” romanında Rupert Brooke’e nasıl işleyeceğiyle zihni meşgul olan Herbert birşey söylemedi; sadece hüzün yüklü bakışlarını sigarasından derin derin çeken Lister’e kaydırdı.</p>

  <p class="normal">Papaz:</p>

  <p class="normal">- Yeterli, diyerek mezarı kazanları durdurdu.</p>

  <p class="normal">Arkadaşları tabutu götürüp, mezara indirdiler. Papaz dua ederken topladıkları çiçekleri tabutun üzerine bıraktılar. Ausquith atılan ilk toprakların tahtaya vurmasıyla çıkan seslerden aralarında çelik bir duvar örülüyormuş hissine kapılıyordu. Baş tarafına büyük bir haç diktikten, bir mermer yerleştirdikten sonra Hamilton, papaz ve askerler gittiler. Arkadaşları mezarın yanına oturdular. Birbirleriyle konuşmaktan çok sükûtu tercih ediyorlardı. Bu sükût Denis Browne’ye en içli ezgileri duyuruyordu.</p>

  <p class="normal">Korlaşmış güneş denizin maviliğini tutuştururken Arthur Ausquith, sırtını zeytin ağacına dayamış, hayallere dalmış, derin derin çektiği sigarasının dumanlarını savuran Aubrey Herbert’e döndü.</p>

  <p class="normal">- Bayan Cornford’un Rupert’e dair şiirini başındaki mermere yazdıralım.</p>

  <p class="normal">İçli bir göğüs çeken Aubrey Herbert, Cornford’un şiirini duygulu bir sesle okumaya başladı.</p>

  <p class="calibre2"><div class="calibre1" id="calibre_pb_61"></div>
</p>

  </body>
</html>
