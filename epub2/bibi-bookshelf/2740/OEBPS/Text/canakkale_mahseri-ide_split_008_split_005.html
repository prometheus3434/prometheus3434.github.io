<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>1.html</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
<p class="calibre2">
<br class="chapter"/></p>

  <p class="normal">Tepelerdeki nöbetçiler, Müttefik donanmasının üs edindiği Limni, Bozcaada ve Gökçeada’da hareket olup olmadığını gözetlerken, askerler istihkâm subaylarının nezaretinde kazma kürekle tabyalarını tamir ediyorlardı. Uzunca boylu, geniş omuzlu, sağlam yapılı Oğuz Amca’nın yüz çizgilerinden ter damlacıkları süzülüyor, içinden de “Rabbim, rüyamı hayırlara tebdil et” diyordu. Onun çabası çocuğu yaşındaki askerleri de gayrete getiriyordu. Çimento ve demir olmadığından taş, topraktan yararlanıyorlardı. Bombardımanın şiddetini yaşamışlardı; taş ve toprağın dayanamayacağını biliyorlardı; ne çare ki ellerinde başka imkân yoktu.</p>

  <p class="normal">Topları onaran ustalara yardım ederlerken Yahya Çavuş zihnini kurcalayan sorunun önüne geçemedi.</p>

  <p class="normal">- Usta, topların menzilini uzatamaz mıyız?</p>

  <p class="normal">Soğuğa rağmen uzun beyaz sakallarından ter damlayan Halil Usta gülümsedi.</p>

  <p class="normal">- Çavuş, dediğin fabrikanın işidir.</p>

  <p class="normal">Esmer, kök gibi bir delikanlı olan Yahya Çavuş, “Ah bu topların menzilleri uzun yapılsaydı” diye içinden geçirirken Boğaz’ın karşı yakasında, Kumkale ile İntepe istihkâmlarının arasındaki tepecikte gözetleme görevinde bulunan Teğmen Hüsameddin de aynı şekilde hayıflanıyordu.</p>

  <p class="calibre2"><div class="calibre1" id="calibre_pb_7"></div>
</p>

  </body>
</html>
