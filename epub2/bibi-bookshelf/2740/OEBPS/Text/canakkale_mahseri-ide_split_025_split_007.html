<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>1.html</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
<p class="calibre2">
<br class="chapter"/></p>

  <p class="normal">Kapı vuruluyordu. Açmasa olmazdı; gömleklerde gözlerini, yüzünü kuruladı. Yaşları dinmedi; gözpınarlarından damla damla dökülüyordu. Kapıyı açınca, karşısında Ömer Hoca dikiliyordu.</p>

  <p class="normal">- Kusura bakma Hocam, diyerek elini öptü.</p>

  <p class="normal">- Çok yaşayasın, çok bayramlar göresin kızım. Nadiye gelince, evde yalnız kalmak istediğini tahmin ettim. Yüreğime bir hançer sokuldu. Rabbimizin lütfettiği bu bayramda beraber olmalıyız, düşüncesiyle seni almaya geldim.</p>

  <p class="normal">Hatice’nin yaşları tekrar hızlandı. Ömer Hoca kendini tutmakta güçlük çekiyordu; fakat birşeyler söylemeliydi; sesi merhamet denizinden geliyordu.</p>

  <p class="normal">- Kızım, bu yalan dünyada ne acılar çektiğinin farkındayım. Bizler aciz kullarız. Kader defterimize ne yazılmışsa, onu yaşayacağız. Rabbimiz bize sabır tavsiye ediyor. O’nun sabırlı kullarından olmalıyız. Haydi kızım; beni ve Selime teyzeni kırma; bize gidelim.</p>

  <p class="normal">Ömer Hoca’yı nasıl kırardı! Müsaade isteyip içeri girdi. Muslukta yüzünü yıkadı; elini, yüzünü kurularken Allah’tan sabır diledi. Kapının önüne gelince, Ömer Hoca:</p>

  <p class="normal">- Allah razı olsun kızım, bizi kırmadın, dedi.</p>

  <p class="calibre2"><div class="calibre1" id="calibre_pb_9"></div>
</p>

  </body>
</html>
