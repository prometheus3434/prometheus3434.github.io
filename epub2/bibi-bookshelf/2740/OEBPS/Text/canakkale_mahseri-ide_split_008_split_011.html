<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>1.html</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
<p class="calibre2">
<br class="chapter"/></p>

  <p class="normal">Müttefikler’in saldırılarını İstanbul’daki gazeteler manşetten veriyorlardı. Çanakkale’yi geçmekteki kararlılıklarına dair Batı basınından iktibaslar yapıyorlar, Türklerin de geçirmemekte azimli olduklarını heyecanlı üslûplarla işliyorlardı. Eli silah tutabilecek gençler, askerlik şubelerine, Harbiye Nezareti’ne müracaat ederek gönüllü yazılıyorlardı. Darülfünun<sup class="calibre3"><a href="canakkale_mahseri-ide_split_033_split_014.html#footnote-100-1" id="footnote-100-1-backlink">[1]</a></sup>’un, medreselerin sınıfları gün geçtikçe seyrekleşiyordu.</p>

  <p class="normal">Yılın son ayında İstanbul’da yazdan kalma bir gün yaşanıyor, masmavi gökyüzünü, kaldırım taşlı caddeleri, kafesli evleri tatlı bir güneş aydınlatıyordu. Fatih parkı’ nda gazete okuyan tıbbiye öğrencisi Hasan Şakir, Dilâra’nın geleceğini unutacak kadar dalmıştı. Dilâra sessizce, mesafeli bir şekilde banka oturdu.</p>

  <p class="normal">- Hayırlı sabahlar efendim.</p>

  <p class="normal">Ayağa kalkan Hasan Şakir hafifçe heyecanlandı; üflenmiş su gibi ürpertili yüzüne bir şafak rengi karışıyordu.</p>

  <p class="normal">- Kusura bakmayın gelişinizi fark edemedim. Dalgınlığıma verin; hoş geldiniz.</p>

  <p class="normal">Yüzünün rengi ve gözlerinin yeşilinden saçlarının kumrallığı anlaşılıyordu. Şık bir eşarp saçlarını örtüyor, yüzünü çevreliyordu. Kılığı, kıyafeti, giydiğini kendine yakıştırması zevk sahibi olduğunu gösteriyor, bir goncanın açılışını andıran gülümseyişi dudaklarından eksik olmuyordu. Hafif çatık kaşlı, zeki bakışlı Dilâra uzun boylu sayılırdı. Hiçbir zaman dile getirmemelerine rağmen ikisi de birbirini sözlüsü olarak görüyordu. Hatta bunu yakınları da biliyorlardı. Gazeteyi katlayıp, cebine sokan Hasan Şakir:</p>

  <p class="normal">- Bütün Batı basını Çanakkale’de fazla dayanamayacağımızı yazıyor, dedi. Pek de haksız değiller. Daha üç yıl önce, derme-çatma Balkan devletlerine yenildik. Şimdi ise dünyanın en kuvvetli donanma ve ordularına karşı koyabileceğimize ihtimal vermiyorlar.</p>

  <p class="normal">- Her milletin yükseliş, düşüş dönemleri vardır. Böyle hazin günlerin bizim neslimize rastlamasını istemezdim; ne yapalım ki rastladı. “Kader” deyip, sabretmeli, gerektirdiği fedakârlıklardan kaçınmamalıyız. Fakat yüzyıllardan beri beraber yaşadığımız gayri müslim vatandaşlarımızın bayram yapmaları, karşılama komiteleri kurmaları beni derinden yaralıyor.</p>

  <p class="normal">İç çeken Hasan Şakir’in sesi de kederliydi.</p>

  <p class="normal">- Dün Beyoğlu’nda Müttefik donanmasının Sarayburnu’nda göründüğüne dair bir şayia yayılmış; dükkânlar kapanmış, sevinç çığlıklarıyla sahile koşmuşlar.</p>

  <p class="normal">- Geçen gün bir gazete İstanbul’a girecek işgal ordusunun Cadde-i Kebir<sup class="calibre3"><a href="canakkale_mahseri-ide_split_033_split_015.html#footnote-100-2" id="footnote-100-2-backlink">[2]</a></sup>’de yapacağı resmi geçidi yakından görebilmek için camların kiralandığını yazdı.</p>

  <p class="normal">Çanakkale’ye gönüllü gitmeye karar veren Hasan Şakir’i bir dedesinin yalnız kalması, bir de Dilâra düşündürüyordu. Ama Dilâra’nın konuşmaları onu cesaretlendirmişti.</p>

  <p class="normal">- Bilmiyorum, nasıl bulursunuz; zaman zaman içimden Çanakkale’ye gönüllü gitmek geçiyor.</p>

  <p class="normal">Yanakları hafifçe pembeleşen Dilâra’nın gözlerinde tutuşan gülümseme yüzünü, ilkbahar sabahlarındaki sis perdesi ardından görünen güneş gibi aydınlatıyordu.</p>

  <p class="normal">- Yakınlarınız da iftihar eder.</p>

  <p class="normal">Hasan Şakir’in bakışlarına düşen pırıltının sıcaklığını hisseden Dilâra devam etti:</p>

  <p class="normal">- Sizden de o beklenir; fakat dedeniz tamamiyle yalnız kalmaz mı?</p>

  <p class="normal">- Vatan ve millet denince, dedemin gözlerinden yaş gelir. Bağrına taş basar, izin verir. -Kısa bir süre düşündükten sonra bakışlarını tekrar Dilâra’ya çevirdi- Size Raif’in kanalıyla mektup yazmak isterim; tabii izniniz olursa.</p>

  <p class="normal">Yeşil gözlerinde ufuksuz bir sevinç derinleşirken Dilâra cevap verdi.</p>

  <p class="normal">- Çok memnun olurum.</p>

  <p class="calibre2"><div class="calibre1" id="calibre_pb_13"></div>
</p>

  </body>
</html>
