<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>1.html</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
<p class="calibre2">
<br class="chapter"/></p>

  <p class="normal">Hızlı hızlı yürümeye başladılar. Kum tepeciğini aşınca, çevresindeki subaylara birşeyler anlatan General Hammersley’i buldular. Yanlarına yaklaşan Albay Aspinall askerliğin üst-ast ilişkisini zedelememek için kendini zor tutuyordu.</p>

  <p class="normal">- Sayın General, Başkomutan sayın Hamilton bu saatlerde sizlere ilk hedef olarak verilen Teketepe’ye, Anafartalar’a ulaştığınızı tahmin ediyor. Fakat görüyorum ki, siz halâ ciddi bir hücumda bulunmuyorsunuz. Sayın Başkomutanımıza ne bilgi vermemi emredersiniz?</p>

  <p class="normal">Elleri arkasında bulunan General Hammersley gayet rahattı.</p>

  <p class="normal">- Henüz yeteri kadar asker ve top karaya çıkmadı. Ayrıca askerimiz yorgun. Şu andaki hücum, felâketimize sebep olur. Belki yarın hücum edebiliriz.</p>

  <p class="normal">- Fakat sayın General, buradan baskın şeklinde hücum yapıp, diğer cephelerde meşgul ettiğimiz Türkleri gafil avlayarak, bu tepeleri ele geçirecektik. Şimdi ise burada olduğumuzu Türkler biliyor ve biz ne hikmetse halâ hücum etmiyoruz. Hiç değilse, Türklerin bu bölgede az birlikleri bulunmasından yararlanmayı düşünmeliyiz. Tutumunuzu plânımızın mantığıyla bağdaştırmakta güçlük çekiyorum.</p>

  <p class="normal">- Sayın Albay, istek başka, imkân başkadır.</p>

  <p class="normal">- Sayın General Stopford’u nasıl bulurum?</p>

  <p class="normal">- Çarpıp dizinden yaralandı. Jonguil Zırhlısı’nda olması lâzım.</p>

  <p class="normal">Telâşla sahile koşan Albay Aspinall, bir kayığın yanında oturan erlere bağırdı.</p>

  <p class="normal">- Çabuk beni Jonguil Zırhlısı’na götürün.</p>

  <p class="normal">Kürek çeken erlerin, kızgınlığını farkettikleri Albay Aspinall bir puro yaktı; sık sık nefes çekip bırakıyor, sinirlerine hakim olmanın gereğini kendine telkin ediyordu. Zırhlıya adımını atarken orada dikilen Teğmen’e sordu.</p>

  <p class="normal">- Kolordu Komutanı nerde?</p>

  <p class="normal">- Güvertede istirahat ediyor, sayın Albayım.</p>

  <p class="calibre2"><div class="calibre1" id="calibre_pb_5"></div>
</p>

  </body>
</html>
