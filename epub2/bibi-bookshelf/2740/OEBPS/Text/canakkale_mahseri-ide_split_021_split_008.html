<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>1.html</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
<p class="calibre2">
<br class="chapter"/></p>

  <p class="normal">Hamilton “zafer bizim olacak” derken de artık zorluğunu iyice idrak ediyor, fakat başarmaya mecbur olduklarından, hem kendini, hem de çevresini zafere inandırmaya çalışıyordu. İki tarafın da gücü azalmış, elde kalan askerleri de yorulmuştu. Dinlenmeye, güç toplamaya ihtiyaç duyuyorlardı. Ne çare ki her an bir baskınla karşılaşabilirlerdi; devamlı teyakkuzda bulunmaları da onları yıpratıyordu. Bulundukları yerleri sağlama almak için iki taraf da tahkimatlarını kuvvetlendirmek istiyordu. Ama Türkler düşündükleri sahra tahkimatı için malzeme bulamıyorlardı.</p>

  <p class="normal">Birinci Tabur’un kumandanı Binbaşı Lütfi, kum torbalarının arasından bakarken, Müttefiklerin cepheye küme küme demir ve çimento yığdıklarını gördü. Hem dürbünüyle bakıyor, hem de zihninden “Olabilir mi?” diye geçiriyordu.</p>

  <p class="normal">Alay Kumandanı Yarbay Kadri’nin karargâhına giderken tasarısının gerçekleşmesinden zerrece şüphesi kalmadı. İçeriye girip, Yarbay Kadri’yi selâmladıktan sonra söze başladı:</p>

  <p class="normal">- Kumandanım, birşey düşünüyorum; bilmem münasip bulur musunuz?</p>

  <p class="normal">Yarbay Kadri karşısındaki sandalyeyi işaret ederek:</p>

  <p class="normal">- Lütfi Bey, buyurun, oturun, dedi.</p>

  <p class="normal">Karşısında oturan Binbaşı Lütfi’yi, diğer kumandanlar gibi, Yarbay Kadri de çok severdi; çünkü o iddiasız, alçakgönüllü, yüksek ahlâklı bir insandı; ibadetlerinde eksik bırakmayan ameli salih bir müslümandı. Hakka riayet eder, disiplini zedelemeden emrindeki askerlere şefkatle davranır, verilen görevleri eksiksiz yerine getirirdi.</p>

  <p class="normal">-Kumandanım, üç numaralı makineli mevziinden bakınca, Müttefiklerin demir ve çimento yığdıkları görünüyor. Bizim de bunlara çok ihtiyacımız var. Bir baskın yapsak, nasıl olur acaba?</p>

  <p class="normal">Yarbay Kadri, sol elini çenesinin altına getirdi; başını avucuna bıraktı; bakışlarını Binbaşı Lütfi’ye çevirdi.</p>

  <p class="normal">- Nasıl bir baskın düşünüyorsunuz?</p>

  <p class="normal">- İlk aklıma gelen şu oldu. Takviye birliklerle Üçüncü Tabur, batıdan yarma hareketine girişme gösterisinde bulunacak. Olanca kuvvetimizle oradan bindirdiğimizin intibaını vereceğiz. Düşmanın dikkatleri oradayken, doğudan baskını gerçekleştireceğiz. Tabii, düşmanı şaşırtmak için bunların yanına başka hususlar da eklenebilir.</p>

  <p class="normal">Yarbay Kadri’nin gözlerinde bir ışık belirip, duruldu.</p>

  <p class="normal">- Başarılı olabilir miyiz?</p>

  <p class="normal">- Denemekte fayda var.</p>

  <p class="normal">- Siz isterseniz, Mahmud Sabri Bey’le bu konuyu görüşün. Ben de Tümen Kumandanımıza arz edeyim. Münasip bulurlarsa, bir araya gelir, plânlarız.</p>

  <p class="calibre2"><div class="calibre1" id="calibre_pb_10"></div>
</p>
</body>
</html>
