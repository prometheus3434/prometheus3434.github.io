<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>1.html</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
<p class="calibre2">
<br class="chapter"/></p>

  <p class="normal">Arka arkaya iki el silâh patlatıldı. Hatice yatağından fırladığında, odanın içi aydınlıktı. Camdan dışarıya bakınca, harman yerine yığılmış buğday demetlerinin alevi göğe yükseliyordu. Başörtüsünü kapıp, koşmaya başladı. Birkaç silâh sesi daha yankılandı; sanki hepsi ayrı ayrı felâket haberi taşıyordu. Köyün değişik yerlerinden de kadın, çoluk çocuk, ihtiyarlar koşuyorlardı.</p>

  <p class="normal">Söndürmek şöyle dursun, ateşin yanına yaklaşmak mümkün değildi. Çatırtıyla yükselen alevler, sabaha karşı esen rüzgârla yeni yığınlara sıçrıyordu. Uzakta dikilen çocuklar feryat ediyor, kadınlar gözlerini siliyor, ihtiyarlar da birbirine, “Şimdi ne olacak?” dercesine şaşkın şaşkın bakıyor, ama hiçbirisinin ağzını bıçak açmıyordu.</p>

  <p class="normal">Hacı Hüsrev hınçla bağırdı.</p>

  <p class="normal">- Bu Ermeniler’in işidir.</p>

  <p class="normal">Ömer Hoca sakindi.</p>

  <p class="normal">- Hacım, nereden biliyorsun?</p>

  <p class="normal">- Başka kim yapar?</p>

  <p class="normal">- Her sütsüz yapabilir. Bir kimsenin bu işi yaptığını söyleyebilmek için görmek lâzım. Aksi iftira olur; Allah korusun!..</p>

  <p class="normal">Sık sık sakalını sıvazlayan Hacı Hüsrev telâşlıydı; koca bir kışı köylü nasıl geçirecekti? Ömer Hoca’ya döndü.</p>

  <p class="normal">- Hocam, şimdi ne olacak?</p>

  <p class="normal">Ömer Hoca’nın sesi sükûnetini koruyordu.</p>

  <p class="normal">- Birşey olacağı yok; Allah’a şükür buğdayın bir kısmını kaldırmıştık; ya hepsi yansaydı?..</p>

  <p class="normal">Nadiye ağlaya ağlaya kalabalığın arasında annesini arıyordu. Hatice, biraz uzaktaki armudun dibine oturmuş, düşünüyordu. “Geçimimize yetecek kadarını ayırır, kalanı satıp, askerlere gönderirim” diye devamlı hayal kurmuştu. Kaldırdığı buğdayın kendilerine yeteceği de şüpheliydi; askerlere ne gönderecekti?… Gökyüzüne tırmanan alevlerin ışığında ağlayarak dolaşan Nadiye’yi gördü. Çevrede erkekler vardı; “Buradayım” diyemiyordu; kalkıp, yanına gitti.</p>

  <p class="calibre2"><div class="calibre1" id="calibre_pb_11"></div>
</p>

  </body>
</html>
