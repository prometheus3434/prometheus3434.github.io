<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>1.html</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
<p class="calibre2">
<br class="chapter"/></p>

  <p class="normal">Günlerce devam eden, insan tâkatini aşan kanlı çarpışmalar sona erdiğinde Seddülbahir cephesinde iki tarafta da kıpırdayacak güç kalmamıştı. Bunca gayret ve fedakârlıklara rağmen arzu ettiği sonucu elde edemeyen Hamilton, yeni gelecek kuvvetlerden ümitliydi. Başka çaresi de yoktu; sık sık “Ümidin tükendiği yerde, askerlik de biter” derdi.</p>

  <p class="normal">Yazın bu sıcak günlerinde savaş durgunlaşmıştı; ama iki taraf da bu durumun fırtınadan önceki sessizlik olduğunu biliyor, hazırlığını yapıyordu. Hastahanelerde yoğun faaliyet vardı. Bir an önce cepheye sevketmek için hafif yaralıların tedavilerine önem veriliyordu. Siperdeki askerler gece gündüz teyakkuz halindeydiler. Cephe gerisinde ise sıkı talimler yapılıyordu.</p>

  <p class="normal">Cepheden ayrılmayan Esat Paşa da eksikleri gidermenin yollarını arıyordu. Düşman siperlerinden flamaya benzer sırıklardan bir tane ele geçirilmiş, siperden baş çıkarmadan çevreyi gözetlemeye yaradığı anlaşılmıştı. Esat Paşa, hemen bütün ordunun ikmal işlerine bakan İstanbul’daki İsmail Hakkı Paşa’ya göndermişti. O da elli tane yaptırıp, cepheye yollamıştı.</p>

  <p class="normal">Birini eline alan Esat Paşa sipere girdi. Gözünü merceğine dayadı. Karşısındaki yerleri görebiliyordu. Sağa sola oynatıp, baktıktan sonra yanındaki Kurmay Başkanı Fahreddin Bey’e döndü.</p>

  <p class="normal">- İşte teknik; bu aletler elimizde bulunsaydı; belki yüzlerce vatan evlâdını düşman mermilerinden kurtarırdık.</p>

  <p class="normal">Esat Paşa siperleri, makineli mevzilerini, top bataryalarını dolaştıktan sonra karargâhına döndü. İyice yorulmuştu; şezlonguna uzandı. Tatlı bir uykuya dalarken yanıbaşındaki telefon çaldı. Ahize’yi eline alınca, karşısında ordunun Kurmay Başkanı Albay Kazım Bey’i buldu.</p>

  <p class="normal">- Hürmetlerimi sunarım Paşa Hazretleri, nasılsınız?</p>

  <p class="normal">- Teşekkür ederim; sizler nasılsınız?</p>

  <p class="normal">- Sağ olun Paşa hazretleri.</p>

  <p class="normal">- Siz yabancı gazeteleri okursunuz; dünyada neler olup, bitiyor?</p>

  <p class="normal">- Londra’da işler karışık. İngiliz Savunma Bakanı Lord Kitchener hükümeti, tabii bilhassa kendini kurtarmak için Çanakkale’de zaferi şart görüyormuş.</p>

  <p class="normal">- Hükümeti ve Lord Cenaplarını başka birşey kurtaramaz.</p>

  <p class="normal">- Aldığımız istihbaratları doğrulayan bilgiler de var. Büyük bir hücum için yeni İngiliz, Fransız ve Hint birlikleri adalarda toplanıyormuş.</p>

  <p class="normal">- Toplansınlar bakalım.</p>

  <p class="normal">- İkinci Ordu’ya mensup birlikler cepheye intikal ettiler mi?</p>

  <p class="normal">- Bu sabah Albay Fevzi kumandasındaki tümen ve General Trommer’in kumandasındaki Ondördüncü Kolordu Seddülbahir Cephesine intikal ettiler ve karargâhlarıyla yerlerini aldılar.</p>

  <p class="normal">- Bizden başka istekleriniz var mı?</p>

  <p class="normal">- Cephedekilerin istekleri tükenmez; fakat Arıburnu için imkânlarınızı zorlarsanız, iyi olur.</p>

  <p class="normal">- Kumandanlara ve Genelkurmaya intikal ettiririm Paşa hazretleri.</p>

  <p class="normal">- Memnun olurum.</p>

  <p class="calibre2"><div class="calibre1" id="calibre_pb_7"></div>
</p>

  </body>
</html>
