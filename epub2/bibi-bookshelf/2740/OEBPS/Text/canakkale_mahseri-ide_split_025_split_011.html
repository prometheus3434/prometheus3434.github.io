<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>1.html</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
<p class="calibre2">
<br class="chapter"/></p>

  <p class="normal">Yusuf, siperden Seddülbahir’in kuzeyinde, Boğaz’ın içinde demirlemiş, Majeste Zırhlısı’nı görebiliyordu. Askerlerin “Kocakarı” dedikleri zırhlılardan pek çoğu sulara gömülmüştü; dün de Triumpf’dan kurtulmuşlardı; fakat bu majeste zırhlısı kimbilir daha nice memleket evlâtlarını doğrayacaktı. Denizdeki heybeti bile ürkütücüydü!.. Majeste zırhlısı birden alabora oldu, kurtarma ekipleri sağdan, soldan hücum etmişlerse de, onlar daha yaklaşmadan kaynaşan sularda kayboldu. Yusuf, arkada süngüsünü bileyen Oğuz Amca’ya seslendi.</p>

  <p class="normal">- Majeste battı!</p>

  <p class="normal">Yanına gelen Oğuz Amca köpüren suların üzerinde kurtarma ekiplerinin telaşından başka birşey göremedi.</p>

  <p class="normal">Zırhlılar, kruvazörler, büyük taşıt gemilerinde panik başladı; hepsi süratle adalara doğru çekiliyordu. Siperlere fısıltı düştü; sanki muhayyileler konuşuyordu; herkes birşey söylüyor, sonra tahminine kendisi de inanıyordu. Ama denizde bir tane zırhlı, kruvazör kalmamasından duyulan sevinci hepsi paylaşıyordu.</p>

  <p class="normal">Yusuf nöbetini devretmişti. Gurupta kaybolan güneş ardında tatlı bir serinlik bırakmıştı. İkinci siperlerin arkasındaki çimende Yusuf’la Oğuz Amca oturmuş, dertleşiyorlardı.</p>

  <p class="normal">Yusuf, eline konan sineğe bir şamar indirdi.</p>

  <p class="normal">- Bu lânetler de düşman kadar beter.</p>

  <p class="normal">- Gece bulabildiğim şeylerle ellerimi, yüzümü örtüyorum. Para kadar açık bir yerim kalsa, gelip orayı buluyorlar.</p>

  <p class="normal">Bu anda ikinci siperin irtibat yolunun girişinde karşılaşan Teğmen Hamid ile Teğmen Hüsameddin ayaküstü konuşuyor, Oğuz Amca ile Yusuf da duyuyorlardı. Teğmen Hamid, Ağıldere’deki hastahanede yatan Binbaşı Mahmud Sabri’yi ziyarete gitmişti. Oradaki subayların konuşmalarını naklediyordu:</p>

  <p class="normal">- Amiral De Robeck, bütün zırhlıları, kruvazörleri adalardaki üslerine çekmiş. Kumandanlar, artık barış şartlarındaki poligon atışları gibi, atış yapamayacaklarından neşeyle sözediyorlar. Triumpf ve Majeste’yi batıran Alman Binbaşı Otto Hersing’in kumandasındaki U 21 denizaltısı Boğaz’dan girmiş, Çanakkale’ye çıkmış. Halk büyük bir coşkunlukla karşılamış.</p>

  <p class="calibre2"><div class="calibre1" id="calibre_pb_13"></div>
</p>

  </body>
</html>
