<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>1.html</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
<p class="calibre2">
<br class="chapter"/></p>

  <p class="normal">Elbette bu hatıralar, yazmayı düşündüğü Çanakkale Zaferi’nin destanına renk katacaklardı. Belki de o destan Çanakkale Savaşı’ndan daha meşhur ve uzun ömürlü olacak; <span class="ideitalik">İlyada</span>, <span class="ideitalik">Odesa</span>, <span class="ideitalik">Niebelungen</span>, <span class="ideitalik">Kalevala</span>’ya benzer bir şekilde yüzyıllar boyu elden ele, dilden dile dolaşacaktı.</p>

  <p class="normal">Ama başında bir ağrı vardı; terliyor, midesi bulanıyordu. Geçeceğini ümid etmişti; ne çare ki geçmiyor, gittikçe de artıyordu. Palmiye gölgesinde beraberce oturduğu arkadaşlarının neşesini kaçırmak istemiyor, devamlı dişini sıkıyordu. Bir yandan arkadaşlarının esprilerini paylaşmaya çaba gösterirken, diğer yandan da buradaki hayatın acımasızlığını; meşakkati, suskunluğuyla ruhları olgunlaştıran çölün, insanın bedeni, ihtirasları için bir şey vaad etmediğini düşünüyordu. Henüz nisanın ilk günleriydi; yazın bu güzelim İskenderiye’de yaşamak cehennem azabı verirdi. Şimdi bile alev alev yanan kumu güneş sanki devamlı bombardıman ediyordu.</p>

  <p class="normal">Gözlerinin önünde karanlıklar yoğunlaşıyor, mide bulantısı artıyor, kendisini tutmakta güçlük çekiyordu!… Midesindeki bulantı harekete geçti; canlı bir yaratığı andırırcasına yukarıya doğru yürüyordu… Ağzından fışkıracaktı; arkadaşlarının arasından fırladı. İki adım atmadan istifra etmeye başladı. Olduğu yere yığıldı. Öğürdükçe istifra dalgaları geliyordu; rahatlamayı umuyordu; fakat midesi kaynıyor, yeni dalgaları yukarı yolluyordu. Telâşlanan arkadaşları sıhhiyelere haber verdiler.</p>

  <p class="normal">Ellerindeki sedye ile sıhhiyeler koşarken Ausquit, arkadaşlarını uyarıyordu.</p>

  <p class="normal">- Açılın! Rahat nefes alsın!</p>

  <p class="normal">Kaldırıp, sedyeye yatırdıkları Brooke’nin ağzından devamlı köpükler geliyor, boncuk boncuk terliyor, göğsü kalkıp iniyordu.</p>

  <p class="normal">Hamilton, Limni’den gelmiş, Metropol oteline yerleşmişti. Aynı yerde bulunan karargâhında çalışmalarını sürdürüyordu. Masaya serdikleri büyük ölçekli bir harita üzerinde gösteri çıkarmalarını nerelere yapmaları gerektiğini tartışırlarken, Rupert Brooke’nin rahatsızlandığı, revire kaldırıldığı haberini aldılar. Hamilton hemen elindeki kalemi bıraktı; kurmaylarına:</p>

  <p class="normal">- Siz devam edin, dedi ve ayağa kalktı.</p>

  <p class="calibre2"><div class="calibre1" id="calibre_pb_26"></div>
</p>

  </body>
</html>
