<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>1.html</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
<p class="calibre2">
<br class="chapter"/></p>

  <p class="normal">Yüzü sararan Hamilton başını kaldırdı; nasıl çekilirlerdi? Çekilmeleri, savaşı yarı yarıya kaybetmeleri demekti! Çekilirken de çok zayiat vereceklerdi! General Birdwood’u iyi tanıyordu, durum vahim olmasa bunları yazmazdı!.. Bakışlarını General Carrasthers’e çevirdi.</p>

  <p class="normal">- Ne diyorsunuz?</p>

  <p class="normal">Durgun görünen General Carrasthers’in bakışları değişti.</p>

  <p class="normal">- Tehlike atlatılacak cinsten olsaydı, Birdwood bunları yazmazdı!</p>

  <p class="normal">Amiral Thursby’e döndü.</p>

  <p class="normal">- Sizin görüşünüz ne?</p>

  <p class="normal">- Yığıldıkları plajdan birliklerin kurtulmaları üç gün sürer.</p>

  <p class="normal">- Pekalâ, bu zaman zarfında Türkler nerede olacaklar?</p>

  <p class="normal">- Birliklerimizin tepesinde!</p>

  <p class="normal">Rengi attı.</p>

  <p class="normal">- O halde ne olacak?… - Hiddeti sesinden de belli oluyordu- Söyleyin bakalım, ne olacak! Türkler elleri, kolları bağlı mı duracaklar? Ne düşünüyorsunuz?</p>

  <p class="normal">Sesinde, “Çabuk söyleyin” dercesine bir buyurganlık gizliydi.</p>

  <p class="normal">Kaşları çatılan Amiral Thursby cevap verdi.</p>

  <p class="normal">- Ne mi düşünüyorum? Onları orada bulundurmak zorunda isek, bu görevin kahrına sonuna kadar katlanmaları lâzım.</p>

  <p class="normal">İçeriye giren genç bir subay, tartışma ortamını zedelememeye dikkat ederek, sessizce Komodor Keyes’in yanına yaklaştı; bir kâğıt verdi. Hamilton, yüzünde sevinç pırıltıları beliren Komodor Keyes’e, “Bir gelişme mi var?” anlamında bakıyordu. Komodor Keyes:</p>

  <p class="normal">- İyi bir haber komutanım, dedi, izninizle okuyabilir miyim?</p>

  <p class="normal">- Buyurun.</p>

  <p class="normal">- “Önyüzbaşı Stoker’in komutasındaki AE2 Avustralya denizaltısı Çanakkele Boğazı’nı geçerek, Marmaya’ya intikal etti.”</p>

  <p class="normal">Bu güzel haber salondaki havayı değiştirdi. Amiral Thursby hissiyatını dile getirdi.</p>

  <p class="normal">- Şimdi işimiz biraz daha kolaylaştı.</p>

  <p class="normal">Hamilton onu doğruladı.</p>

  <p class="normal">- Evet.</p>

  <p class="normal">Hamilton bakışlarını gezdirdi; herhangi birşey söylemek isteyen yoktu. Konunun aydınlandığına kanaat getirdiğinden mesajını yazdırmaya başladı:</p>

  <p class="calibre2"><div class="calibre1" id="calibre_pb_3"></div>
</p>

  </body>
</html>
