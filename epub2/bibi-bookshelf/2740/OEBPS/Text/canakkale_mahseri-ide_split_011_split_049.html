<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>1.html</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
<p class="calibre2">
<br class="chapter"/></p>

  <p class="normal">Son günlerde Müttefik uçakları keşif uçuşlarını sıklaştırdıklarından Gelibolu Yarımadası’nın uç kısmındaki birlikler gündüzleri ne tahkimat, ne de talim yapıyor, dallarla maskelenmiş siperlerde vakit geçiriyorlardı. Fazla ses çıkarmak, bir araya gelip sigara içmek kesinlikle yasaktı. Öğleleri irtibat yollarından kazanlarla getirilen yemeğin sessizce dağıtılmasına da dikkat edilirdi.</p>

  <p class="normal">Bu öğle bulgur pilâvı çıkmıştı. Taslara dolduruluyor, yarım ekmek veriliyordu. Tasını doldurtup, ekmeğini alan bir kenara çekiliyordu.</p>

  <p class="normal">Pilâv Oğuz Amca’nın boğazından zor geçiyordu. O, hiç olmazsa, günde bir kere sıcak birşey yiyebiliyordu; evdekiler ne yapıyordu?…</p>

  <p class="normal">Posta görevini üstlenen Yusuf mektupları getirdi; Oğuz Amca’nın da mektubu vardı; “Gene sevinecek” diye düşünerek en alta onunkini koydu; okur-yazar olmadığı için mektuplarını Yusuf okurdu. Dağıtımı bitiren Yusuf, elindeki son mektupla, sessiz sakin oturan Oğuz Amca’nın yanına geldi; yüzüne gene hüzünle karışık durgunluk hakimdi.</p>

  <p class="normal">- Gözün aydın, mektubun var.</p>

  <p class="normal">- Sağ olasın, diyen Oğuz Amca’nın yüzü hafif değişti.</p>

  <p class="normal">- Okuyayım mı?</p>

  <p class="normal">- İyi olur.</p>

  <p class="normal">Yanına çömeldi; mektubunu açtı; yalnız Oğuz Amca’nın duyabileceği sesle okumaya başladı.</p>

  <p class="normal">“Allah’ın selâmı üzerine olsun. İnşallah iyisindir. Bizi hiç düşünme; hepimiz bıraktığın gibi sağlıklıyız. Yalnız bir ay kadar önce Mustafa’yı askere aldılar”</p>

  <p class="normal">Oğuz Amca mırıldandı.</p>

  <p class="normal">- Korktuğum başıma geldi.</p>

  <p class="normal">Yusuf okumaya devam etti.</p>

  <p class="normal">“Tekirdağ’a sevk edildi. Senin adresini yanına almıştı. Ziyaretine gelmek istiyordu. Belki de gelmiştir. Hasan ve Akif’ten ay geçmiyor ki mektup alıyoruz; sağlıcakları iyi imiş. Hiçbir şeye ihtiyaçları yokmuş.”</p>

  <p class="calibre2"><div class="calibre1" id="calibre_pb_51"></div>
</p>

  </body>
</html>
