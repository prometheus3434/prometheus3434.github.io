<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>1.html</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
<p class="calibre2">
<br class="chapter"/></p>

  <p class="normal">Yeni siperlere geçtiler mi, gelip gidenlerin, dolaşanların üzerine basmayacağı bir yeri Yusuf uyumak için seçerdi. Hep aynı yerde uyuma alışkanlığı Oğuz Amca’nın işini kolaylaştırırdı. Ağaç dallarıyla yaptığı yatağının bitişiğinden hafifçe yükselttiği toprağa yastık niyetiyle başını koyan Yusuf, hemen dalardı. Mevsim yaz olmasına rağmen, sabaha karşı hava serinlerdi. Oğuz Amca da üstüne eski kaputunu atardı.</p>

  <p class="normal">Hasan Şakir, baş ucunda dikilmiş, hafifçe sarsarak, yumuşak bir tarzda onu çağırıyordu. “Yusuf kalk! Göreve!”, o anda da bir düşman eri, ayaklarının ucuna basa basa sessizce sokulmuş, Hasan Şakir’i sırtından süngülüyordu. Yusuf, “Şakir! Şakir!” diyerek yerinden fırladı. Birkaç metre ilerde dikilen Oğuz Amca ona döndü; rüya gördüğünü anladı; böyle şeylere çok sık şahit olurdu. Okşayıcı bir sesle sordu:</p>

  <p class="normal">- Hayır ola Yusuf?</p>

  <p class="normal">Kendine gelen Yusuf bakışlarını ona çevirdi.</p>

  <p class="normal">- Rüyamda Şakir’i gördüm. Beni “Kalk! Göreve!” diye çağırırken sırtından süngüleniyordu.</p>

  <p class="normal">- Allah hayırlara tebdil etsin.</p>

  <p class="normal">Yusuf yerinden kalktı; üstündeki kaputu katlayıp, yastık olarak kullandığı yere koydu. Siperden çıktı; yüreği burkularak onu takip eden Oğuz Amca ne yapacağını biliyordu.</p>

  <p class="normal">Gitti; her zamanki gibi, Hasan Şakir’in baş ucundaki gürgen fidesinin dibine oturdu. Toprağını avuçladı; hasretini çok derinden duyuyor, iri bir yaş tanesi sağ yanağından süzülüyordu. Yürekler acısı yalnızlığıyla Müderris Rasih Efendi’yi, ebedî hüznüyle de Dilâra’yı görüyordu. Hasan Şakir’le paylaştığı günleri tekrar tekrar yaşarken, onları da gözden kaybetmiyordu.</p>

  <p class="calibre2"><div class="calibre1" id="calibre_pb_30"></div>
</p>

  </body>
</html>
