<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>1.html</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
<p class="calibre2">
<br class="chapter"/></p>

  <p class="normal">Yürürken konuşuyorlardı. Yusuf:</p>

  <p class="normal">- Biz de Seddülbahir’deyiz, Arıburnu’ndaki Yirmiyedinci Alay’ın Üçüncü Taburu’nun İkinci Bölüğü’nde görev yapan Oğuz oğlu Mustafa’yı görmeğe gidiyoruz. Acaba içinizde Erzincanlı veya Kemahlı var mı?</p>

  <p class="normal">- Yok hemşehrim; bizde Yozgatlı ve Çankırılı var.</p>

  <p class="normal">Yusuf, belki bir ipucu yakalarım ümidiyle soruyordu.</p>

  <p class="normal">- Şimdi aranızda bulunmayabilir; fakat taburunuzda veya bir başka birlikte tanıdığınız olabilir; bize yardım eder misin?</p>

  <p class="normal">- Niye etmeyelim hemşehrim! Ama benim tanıdığım yok.</p>

  <p class="normal">Yanındaki söze karıştı.</p>

  <p class="normal">- Erzincanlı birisini tanıyorum; yalnız nöbette mi kaldı, namaza mı geldi bilmiyorum. Eğer görürsem, sizinle görüştürürüm.</p>

  <p class="normal">Oğuz Amca’nın yüreğine sanki bir bıçağın ucu dokundu. Yusuf:</p>

  <p class="normal">- O tanıdığınız Erzincan’ın neresinden? diye sordu.</p>

  <p class="normal">- Galiba Tercan’dan</p>

  <p class="normal">Vadiden düzlüğe çıktıkları halde siste bir çözülme yoktu; ama seslerden değişik yönlerden askerlerin aktığı belli oluyordu. Yanındakilere “Allah’a ısmarladık” diyen Yusuf hem koşuyor, hem de bağırıyordu.</p>

  <p class="normal">- Erzincanlı yok mu? Erzincanlı yok mu?</p>

  <p class="normal">Değişik yerlerden cevap geliyordu.</p>

  <p class="normal">- Muğlalı var.</p>

  <p class="normal">- Aydınlı var.</p>

  <p class="normal">Oğuz Amca’nın kaybetmemeye çalıştığı Yusuf, durmadan sağa sola koşuyor ve bağırıyordu.</p>

  <p class="normal">- Erzincanlı! Erzincanlı yok mu?</p>

  <p class="normal">Kalabalık gittikçe artıyor, Yusuf bağırıp, koşuyor; Oğuz Amca onu kaybetmemek için büyük gayret sarfediyordu. Geniş düzlüğe yayılmış kümelerin arasında mekik dokuyorlardı.</p>

  <p class="normal">Sağ taraftan uyarı sesleri yükselmeye başladı.</p>

  <p class="normal">- Vakit tamam. Herkes sağındakinin omuzuna baksın. Safları düzgün ve sık yapın.</p>

  <p class="normal">Yusuf durdu; Oğuz Amca da yanına geldi. İkisinin de göğüs kafesleri kalkıp iniyordu. Oğuz Amca:</p>

  <p class="normal">- Yusuf, safa girelim, dedi.</p>

  <p class="normal">Bir safa girdiler. Arkalarında sıralar uzuyor, sağ taraflarından sesler geliyordu.</p>

  <p class="normal">- Namaza başlıyoruz. Saf dışında kimse kalmasın!</p>

  <p class="normal">Arkadan koşanların ayak sesleri hızlandı; yerlerini almalarını bekliyorlardı. Giderek ayak sesleri silindi. En öndeki imam tekbir aldı.</p>

  <p class="normal">- Allahu Ekber!</p>

  <p class="normal">“Allahu Ekber!” sesi, değişik yerlerde bulunan müezzinlerle sağa sola, gerilere dalga dalga yayıldı.</p>

  <p class="normal">Namazdan sonra dua ederlerken sis de biraz aralanır gibi oldu. İmamın ne dediğini duyamıyorlardı; ama herkes ellerini açmış, huşû ile “Âmîn” diyordu. Yusuf göz ucuyla, sağ gözünün kirpiklerinde tomurcuklanan yaşı yüz kırışıklığından aşağıya kayan Oğuz Amca’ya bakıyordu.</p>

  <p class="normal">Güneş sisler arasında bir yıldız gibi belirdi. Değişik yerlerden gelen sesler birbirine karışıyordu.</p>

  <p class="normal">- İzmitli var mı?</p>

  <p class="normal">- Tekirdağlı var mı?</p>

  <p class="normal">- İstanbullu?</p>

  <p class="normal">Yusuf ve Oğuz Amca da bağırıyorlardı.</p>

  <p class="normal">- Erzincanlı? Kemahlı var mı?</p>

  <p class="normal">Birisi Oğuz Amca’nın yanına yaklaştı.</p>

  <p class="normal">- Ben Erzincanlıyım.</p>

  <p class="normal">Oğuz Amca heyecanla sordu.</p>

  <p class="normal">- Neresindensin? Kemahlı mısın?</p>

  <p class="normal">- Refahiyedenim.</p>

  <p class="normal">- Kemahlı kimseyi tanımıyor musun?</p>

  <p class="normal">- Tanımıyorum hemşehrim.</p>

  <p class="normal">- Senden başka Erzincanlı yok mu?</p>

  <p class="normal">- Belki vardır; ama ben bilmiyorum.</p>

  <p class="calibre2"><div class="calibre1" id="calibre_pb_5"></div>
</p>

  </body>
</html>
