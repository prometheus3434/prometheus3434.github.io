<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Bizim Büyük Çaresizliğimiz</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
    <section>
      <h1>
				<span epub:type="pagebreak" id="page7" title="7"></span>
        <span><st c="0">2</st></span>
      </h1>
      <p><span><st c="2">A</st></span><st c="3">nkara Hastanesi’nin acil servisinin, doğramaları turkuaz renkli otomatik kapısı sürtünme sesleri ve gıcırtılarla önümüzde açıldığında Çetin, sağ tarafta duvara bitişik duran boş sedyeyi, üzerindeki kan birikintisini ikimiz de hemen fark etmiştik. </st><st c="250">Kan, kahverengi deri kaplaması yer yer yırtılmış, metal ayakları paslanmış sedyenin eskiliğine kirliliğine aykırı bir canlılıktaydı; tavandaki floresanların karmaşık ışığını yansıtıyordu. </st><st c="438">Sedyenin yanında duvar boyunca dizilmiş bekleyenler, acının belli bir anında donmuş bekleyenler, bu küçük kan gölünü kanıksamış gibiydi. </st><st c="575">Diğer acil servislerde gördüğümüz insanlara benziyorlardı: Aynı üzgün burunlar, aynı korkan gözler, aynı soran eller, ayaklar, ölülerin yaralıların peşinden koşmuşlar, yetişememişler...</st></p>
      <p><st c="760">Orası Fikret’i gördükten sonra baktığımız üçüncü hastaneydi, ne yapmamız gerektiğini iyi biliyorduk. </st><st c="862">Danışmadaki görevlilere birkaç saattir kafamızın içinde yankılanan isimleri söyleyecektik, onlar da önlerindeki listede tükenmezkalemle (tuhaftı doğrusu, üç hastanede de kırmızı tükenmezkalem kullanıyorlardı) yazılmış isimleri işaretpar</st><span epub:type="pagebreak" id="page8" title="8"></span><st c="1098">maklarıyla okşayacak, listenin sonuna ulaştıklarında aynı soğuk tavsiyede bulunacaklardı:</st></p>
      <p><st c="1188">“Bir de morga bakın!”</st></p>
      <p><st c="1210">Bir de morga bakalım Çetin! </st><st c="1239">Göğüslerinin üzerine düşürdüğü ıslak saçlarını güneşte tarayan çıplak kadına baktık nasıl olsa, gel bir de morga bakalım!</st></p>
      <p><st c="1360">O hastanenin de morgu alt kattaydı, oranın da girişinde, kenarlarında alüminyumdan yivli şerit olan üzeri soluk mavi, metal gövdeli resmi daire masası vardı. </st><st c="1519">Masanın üzerinde kimlikler. </st><st c="1547">Kimliklere eğilmiş bakan birkaç polis, birkaç görevli.</st></p>
      <p><st c="1601">Tam orada dönüp bana bakmıştın Çetin. </st><st c="1640">Artık üçüncü morgda dayanamamış dönüp bana bakmıştın.</st></p>
      <p><st c="1693">Sekiz yaşındaydın. </st><st c="1713">Açık kahverengi bir Anadol’un arka koltuğunda, annenin kucağındaydın. </st><st c="1783">Annen susam kokuyordu. </st><st c="1806">Kızılcahamam’a pikniğe gidiyordunuz. </st><st c="1843">Nevzat Amcalarla. </st><st c="1861">Ağabeyin yoktu, yaz tatili için teyzenizin yanına gitmişti. </st><st c="1921">Sen otomobildeki tek çocuktun. </st><st c="1952">Seninle oynuyor şakalaşıyorlardı. </st><st c="1986">Yoldan aşağı yuvarlanırken Nevzat Amca direksiyonu tutmak için uzanmıştı. </st><st c="2060">Beş el vardı direksiyonda, babanın iki eli, Nevzat Amca’nın iki eli ve gören görür, ölümün eli... </st><st c="2158">Sen balon gibi sönüyordun. </st><st c="2185">Mübeccel Teyze bağırıyordu. </st><st c="2213">Annenin sesi çıkmıyordu, sımsıkı bastırmıştı seni kendine. </st><st c="2272">Ağaca vurunca büyük bir çatırtı. </st><st c="2305">O çatırtının çenenden çıktığını düşünmüştün hastanede yatarken. </st><st c="2369">Bir ay boyunca kamışla içtiğin çorbalar, güç bela içine çektiğin bulamaçlar, başını okşayan akrabalar, doktorlar, hemşireler... </st><st c="2497">Sonunda çenene taktıkları o şeyi çıkardıklarında, çatırtıyı tekrar duymuştun ve ağabeyinle yapayalnız kaldığınız evinizde birbirinize sarılıp ağlarken üç dişin eksikti.</st></p>
      <p><st c="2665">Bana baktığında sormayı düşündüğün ama soramadığın soru: Annenle babanın kimlikleri de böyle bir masada mı durmuştu, yirmi altı yıl önce?</st></p>
      <p><span epub:type="pagebreak" id="page9" title="9"></span><st c="2803">Bildiğim en iyi yanıt: Elimi omzuna koymak, sana bakıp iki gözümü birden kırpmak.</st></p>
      <p><st c="2885">Yirmi altı yıl öncesinden o güne dönüp masadaki kimlikleri incelemeye başlamıştık. </st><st c="2969">Görmüştük. </st><st c="2980">Oradaydılar. </st><st c="2993">Niyazi Amca, Melahat Teyze. </st><st c="3021">Birer isim olarak. </st><st c="3040">Birer fotoğraf olarak; bakımlı, gülümseyen, az önce bir fotoğrafçının iş bitirici eli değdiği için çeneleri hafifçe yukarıda, yüzleri biraz yana dönük. </st><st c="3192">Arkalarında aynı koyu mavi perde.</st></p>
      <p><st c="3225">“Çocukları mısınız?” diye sormuştu polislerden biri alçak sesle.</st></p>
      <p><st c="3290">Sense, “Muğlalı mısın?” diye karşılık vermek istemiştin Çetin; bir sürü gülünç hikâye, ifade, şive ve küfür öğrenip dönmüştün yıllarını geçirdiğin şantiyelerden.</st></p>
      <p><st c="3452">“Hayır,” demiştim ben, bu “hayır”la üzerimizden hiçbir şeyi atmış olmuyordum, “ama akraba kadar yakındık.”</st></p>
      <p><st c="3559">“Başınız sağ olsun. </st><st c="3580">Çocukları yok muydu?” diye sormuştu Muğlalı polis.</st></p>
      <p><st c="3630">Fikret ve Nihal.</st></p>
      <p><st c="3647">Fikretlerin evinde sen, ben, Fikret, Fransızca çalışıyoruz. </st><st c="3708">Melahat Teyze içeriden sesleniyor: “Fikret çabuk babanı ara!” Nihal o gece doğuyor. </st><st c="3792">Yıllar sonra üçümüz aynı odada üç beş sekiz oynarken sokak kapısı açılıyor, odanın kapısından Nihal başını uzatıyor, saç bağını çıkarıp bileğine takmış, odaya ilkokul kokusu doluyor, “Arkadaşların mı var ağabey?”</st></p>
      <p><st c="4004">“Yine de bir teşhis etseniz,” demişti Muğlalı, “bazen kimlikler karışıyor.”</st></p>
      <p><st c="4080">Ortasında yuvarlak penceresi olan, metalden ağır bir kapıyı açmışlardı. </st><st c="4153">Bir kasap buzdolabının kapağına benziyor, diye düşünmemeye çalışmıştın sen de Çetin. </st><st c="4238">Ama sonra düşünsem ne olur, diye düşünmüştün, hani kancalar, hani etler!</st></p>
      <p><st c="4310">Aradan dört yıl geçtikten sonra söyleyebiliyorum: O gece morgdan çıkarken bana bakmadığın, benimle konuşmadı</st><span epub:type="pagebreak" id="page10" title="10"></span><st c="4419">ğın için sana nasıl müteşekkirim bilemezsin! </st><st c="4465">Baksaydın ya da konuşmaya kalkışsaydın, o ana dek olmaya çalıştığım Ender olmayacaktım artık. </st><st c="4559">Farklı biri, tanımadığım biri olacaktım.</st></p>
      <p><st c="4599">Merdivenlerden çıkarken ikimiz de ısrarla basamaklara bakıyorduk. </st><st c="4666">Çetin sen de kötü müydün? </st><st c="4692">Benim başım dönüyor, kulaklarım uğulduyordu. </st><st c="4737">“Çetin Ağabey, Ender Ağabey!” diye çağıran o ses belki biraz gerçekdışı gelmişti bu yüzden.</st></p>
      <p><st c="4828">Nihal turkuaz sıraların birinin kenarında ayakta duruyordu. </st><st c="4889">Diğer insanların arasında başka bir şey olarak duruyordu. </st><st c="4947">Rengârenk bir akvaryum. </st><st c="4971">Doğumuna tanık olduğumuz, Fikret Amerika’ya gittikten sonra yılda bir iki kez anne babasını ziyarete gittiğimizde karşılaştığımız Nihal, çok güzel görünüyordu, çok güzeldi ve nasıl anlaşılır böyle şeyler, duruşundan, yüzünün ifadesinden annesinin ve babasının öldüğünü henüz bilmediği belli oluyordu. </st><st c="5272">Bekleyişin, arayışın, bulamayışın gerginliği vardı. </st><st c="5324">Ölümün ezginliği değil.</st></p>
      <p><st c="5347">O gerginlikle ellerini durmadan hareket ettirerek, düzgün durduğu halde saçını düzelterek, vücudunun ağırlığını verdiği bacağını sürekli değiştirerek konuşmuştu: Fikret Ağabeyi telefon ettiğinde çok korkmuş hemen Hacettepe’nin acil servisine koşmuştu. </st><st c="5600">Fikret iyiydi, yani birkaç kaburgası kırıktı, boynu zedelenmişti ama ciddi bir şeyi yoktu. </st><st c="5691">Amerika’dan geldiğinin haftasında böyle bir şey yaşaması ne kötüydü. </st><st c="5760">Ağabeyi, anne babalarının nerede nasıl olduklarını bilmiyordu, çünkü kaza sırasında birbirlerini kaybetmişlerdi. </st><st c="5873">Nihal’den çevredeki hastanelere bakmasını istemişti; yaralıları çevredeki hastanelere dağıtmışlardı. </st><st c="5974">Nihal de İbni Sina ile buraya bakmıştı, ama hastaneye getirilenler listesinde anne babasının ismini görememişti.</st></p>
      <p><st c="6086">Ah Çetin, ne kadar zordu değil mi bu konuşmayı dinlemek! </st><st c="6144">Nasıl söyleyecektik ona! </st><st c="6169">Ben hâlâ bilmiyorum Çetin, </st><span epub:type="pagebreak" id="page11" title="11"></span><st c="6196">bir ölüm haberi nasıl verilir? </st><st c="6227">Neyi gözetmeli insan? </st><st c="6249">Haberi alacak kişinin daha az sarsılmasını mı? </st><st c="6296">Böyle bir şey mümkün mü? </st><st c="6321">Olabildiğince geç öğrenmesini mi? </st><st c="6355">Geçen sürede ölenler dirilemeyeceğine göre! </st><st c="6399">Ölümü korkunç bir şey olmaktan çıkarmaya, anlaşılır, kabul edilebilir bir şey olarak göstermeye mi çalışmalı?</st></p>
      <p><st c="6508">“Azrail’in piyangosu annenle babana vurdu Nihal!”</st></p>
      <p><st c="6558">“Şu merdivenlerden inip sola dönünce morg var, annenle baban karı koca buz gibi yatıyorlar orada.”</st></p>
      <p><st c="6657">Bunları şimdi yazabiliyorum Çetin, oysa o sırada yine kapkaranlık, korkunç bir şey düşünüyordum: Eski mahallemizin kasabına oğlunun ölüm haberinin verilişini. </st><st c="6817">Sen de biliyorsun, anlatmıştım. </st><st c="6849">Akşam saatleriydi, kıştı. </st><st c="6875">Kahvede her zamanki gibi babam ve Reşit Bey ile oturuyordum. </st><st c="6936">Arkadaşları gelip kasabı sormuşlardı, oğlunun başına gelenleri anlatmışlardı. </st><st c="7014">Dört yaşında çocuk... </st><st c="7036">Bir kuyuya düşmüş ölmüştü, kuyu derindi. </st><st c="7077">Birden herkes susmuştu, kasap girmişti çünkü içeri. </st><st c="7129">Gülüyordu, neşeliydi, belli içmişti. </st><st c="7166">Gülerken kara bıyıkları yanaklarını aşıp kulaklarına değecek gibi oluyordu. </st><st c="7242">Bir iki güzel söz söyleyerek, şakalar yaparak arkadaşlarına yaklaşmıştı. </st><st c="7315">Arkadaşları onu kollarından tuttu, omuzlarından tuttu. </st><st c="7370">Haberi alınca kasabın kolları omuzlarından kopup düşecekti. </st><st c="7430">Başı omuzlarının üzerinden yuvarlanıp gidecekti. </st><st c="7479">Kasap şaşırmış, ne olduğunu anlamaya çalışıyordu. </st><st c="7529">Onu o şaşkın haliyle dışarı çıkardılar. </st><st c="7569">Kahvenin önündeki yarı karanlıkta söylediler. </st><st c="7615">Biz, kahvedekiler, tam bakamıyorduk onlara. </st><st c="7659">Bordo masa örtülerine bakıyorduk, örtülerin üzerindeki sigara yanıklarına, ki her birinin biçimi bahse girerim hepimize müthiş anlamlı geliyordu. </st><st c="7805">Masaların üzerindeki metal kül tablalarını döndürüyorduk. </st><st c="7863">Çaycı da boşalan çay bardaklarına saldırıyordu. </st><st c="7911">Birbirine değen camın, metalin, porselenin gürültüsü hepimizi biraz koruyor, saklıyordu.</st></p>
    </section>
  <div id="charCountTotal" value="7999"></div></body>
</html>
