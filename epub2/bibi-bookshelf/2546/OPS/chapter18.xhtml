<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Bizim Büyük Çaresizliğimiz</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
    <section>
      <h1>
				<span epub:type="pagebreak" id="page91" title="91"></span>
        <span><st c="0">18</st></span>
      </h1>
      <p><span><st c="3">S</st></span><st c="5">eninle en içli konuşmalarımızı hep ayrılmadan az önce, Ankara Garı’nda ya da Haydarpaşa Garı’nda yapardık Çetin. </st><st c="118">Oyunla eğlenceyle, yiyip içmekle geçen günlerin ardından, Anadolu Ekspresi’nin kalkmasını beklerken ikimiz de ayrılacağımızı, uzun bir süre görüşemeyeceğimizi anlayıverir, duygusallaşırdık. </st><st c="308">Masatenisi ve bilardoda sen yenerdin, langırtta ben, ayrılık ikimizin birden canına okurdu. </st><st c="400">O ayrılık öncesi konuşmalarının iç burkucu tarafı: Birbirimizi ne kadar çok sevdiğimizi, ne kadar çok özleyeceğimizi sözcüklere dökerken, “Ölmeyeceksin, yaşayacaksın!” diye kandırılan hastalara benziyorduk.</st></p>
      <p><st c="606">Artık sözcükleri kocakarı ilacı gibi kullanmamız gerekmiyor. </st><st c="668">Anlamlı, akılda kalıcı, etkileyici konuşmalar yapmak zorunda değiliz, çünkü iyileştik! </st><st c="755">Çünkü birlikte yaşıyoruz!</st></p>
      <p><st c="780">Nihal gittikten bir hafta sonra da biz tatile çıkmıştık.</st></p>
      <p><st c="837">Güneş doğarken yola koyulmuştuk. </st><st c="871">Neşeliydik. </st><st c="883">Yıllar önce birlikte bestelediğimiz “İtin Olayım Kaptan Abi” şarkısını söylüyorduk. </st><st c="967">Senin pes sesinle “Muavin, muavin!” diye araya girişlerin tam kıvamındaydı. </st><st c="1043">Biz tam kıvamımızdaydık.</st></p>
      <p><span epub:type="pagebreak" id="page92" title="92"></span><st c="1067">İkimiz de konuşacağımızı, hem de Nihal hakkında konuşacağımızı biliyorduk.</st></p>
      <p><st c="1142">Mola yerlerimiz, arada sırada haritaya bakışlarımız, kilometre saat hesaplarımız, tabelaların tanıdık dikdörtgenleri, yol boyunca yaptığımız oburluklar, dinlediğimiz müzikler...</st></p>
      <p><st c="1320">Süzer Otel. </st><st c="1333">Otel Panorama. </st><st c="1348">Yasemin Apart. </st><st c="1363">Gelengül Pansiyon. </st><st c="1382">Huzur Pansiyon. </st><st c="1398">Öğleden sonra bir pansiyondaydık. </st><st c="1432">Resepsiyondaki kız yüzümüzün bembeyaz olduğunu söylemiş, iyi olup olmadığımızı sormuştu. </st><st c="1521">Bir şeyimiz yoktu, biraz sersemlemiştik sadece. </st><st c="1569">Odaya çıkıp yerleştik, soyunup mayolarımızı giyerken vücutlarımızın ne kadar beyaz, sağlıksız, çirkin ve yaşlı göründüğüne şaşırdık, üzüldük. </st><st c="1711">Çıplaklığımızdan utanarak kıyıya indik. </st><st c="1751">Deniz. </st><st c="1758">Güzeldi, beğendik, oyunlarımız için uygundu. </st><st c="1803">Yunus yapabilirdik, çek-çek de, suyun içinde amuda da kalkabilirdik.</st></p>
      <p><st c="1871">Birbirimize güneş kremi sürerken, dışarıdan birine nasıl göründüğümüzü düşündüm. </st><st c="1953">Kıllı, göbekli iki koca adam. </st><st c="1983">Bizim olduğumuzu hissettiğimizden farklı, çok farklı görünüyor olmalıydık. </st><st c="2058">Bu acıklı gelmişti bana.</st></p>
      <p><st c="2082">Denizde biraz kaldıktan sonra odamıza çıkıp uyuduk. </st><st c="2135">Uyandığımızda kanımız damarlarımızdan çekilmiş gibiydi, neyi tutsak düşürecektik. </st><st c="2217">Çıkıp biraz yürüdük: Zeytin ağaçları, taş evler, taş sokaklar, yığma taştan bir kemerin altında güzel bir bakkal, yüksek tavanlı bir kahvehane, her yerde güzel gözlü kediler. </st><st c="2392">Kıyıya inen sakin sokaklardan birindeki bir lokantaya oturduk. </st><st c="2455">Hava yeni kararmıştı.</st></p>
      <p><st c="2476">Güzel akşamdı değil mi Çetin? </st><st c="2507">Lokantanın uzağında, lokantaya değil de sokağa ait gibi duran masamızın etrafında, saymıştın, on dokuz kedi vardı. </st><st c="2622">Sen onlara balık ve ekmek parçaları attıkça, hırıltılar çıkararak birbirlerine karışıyor, sonra burunları yerde yine masamıza yaklaşıyorlardı. </st><st c="2765">Üzerimizde otuz sekiz göz. </st><st c="2792">Yıldızlar da gökyüzünde, bir sarhoş </st><span epub:type="pagebreak" id="page93" title="93"></span><st c="2828">tarafından yere indirilmeyi bekliyordu. </st><st c="2868">Yıldızlar ayağımıza dolanıyordu Çetin!</st></p>
      <p><st c="2906">O taş sokakta, güzel kokular içinde uçuyorduk.</st></p>
      <p><st c="2953">Sandalyelerimizi hafifçe yan çevirip, bir yokuş olarak tepeye doğru devam eden sokağın karanlığının gökyüzüyle birleştiği yeri seyrederken sormuştun: “Acaba Nihal ne yapıyordur şimdi?” Bakışlarımız birden sokağın karanlık ucundan gerisin geri yuvarlanmış, kedileri ürkütmüş, masaya dönmüştü. </st><st c="3246">İkimizin de eli kadehe gitmişti. </st><st c="3279">Tam o anda rakı içmenin ve aşk acısı çekmenin birbirine çok yakıştığını hissetmiştim. </st><st c="3365">Ama zaten içki içerken hep öyle olmaz mı Çetin! </st><st c="3413">Her şey olması gerektiği gibidir, her şey çok renkli ve mükemmel bir uyum içindedir. </st><st c="3498">Narçiçeği kırmızısı, fıstık yeşili.</st></p>
      <p><st c="3533">Senin o basit sorun... </st><st c="3557">Soruyu sorarken sesindeki bir şey... </st><st c="3594">Kendi sorunu aslında önemsemiyormuşsun, birden aklına gelmiş de öylesine soruvermişsin izlenimi vermeye çalışman...</st></p>
      <p><st c="3709">Benim karşı sorum: “Ne düşünüyorsun Nihal hakkında?”</st></p>
      <p><st c="3762">Sonra birden lise günlerine dönüş. </st><st c="3798">Ah dostum, bunun için seviyorum işte seni, ikimiz de hayatımızın aynı yerinde kalakaldık diye!</st></p>
      <p><st c="3892">“Ben ona âşık oldum Çetin,” demişti liseli Ender sorusuna yanıt beklemeden.</st></p>
      <p><st c="3968">“Ben de!” diye rahatlıkla karşılık vermişti Çetin, okul çıkışı Cuma Pazarı’nda ellerinde filelerle dolaşırken.</st></p>
      <p><st c="4079">Bir süre hiç konuşmamıştık. </st><st c="4108">Sen, böyle durumlarda yol yordam bilenimiz, önce kadehini bana doğru uzatmış, bu şey her neyse onun şerefine içtikten sonra, lokantanın önünde mangalın başında duran adama dönüp bir ufak daha istemiştin.</st></p>
      <p><st c="4311">Odun ateşinde pişmiş ekmek, zeytinyağına yatırılmış keçi peyniri, börülce, yeşil biber ve rakı. </st><st c="4408">Dişlerim kamaşıyor</st><span epub:type="pagebreak" id="page94" title="94"></span><st c="4426">du Çetin. </st><st c="4437">İçimden Oktay Rifat’ın bir dizesini tekrarlayıp duruyordum: “rakının çıldırtan bulutu avucunda”.</st></p>
      <p><st c="4533">Birbirimize Nihal’i anlatıyorduk. </st><st c="4568">Yaptığımız şeyin ne kadar aptalca olduğunun farkında değildik. </st><st c="4631">Sonunda ondan, içimizden geldiği gibi söz etmenin tadı. </st><st c="4687">Senin sustuğun yerden ben başlıyordum. </st><st c="4726">Nihalimizin resmi.</st></p>
      <p><st c="4744">O gece ortaya çıkan Nihal: Bana kestane, sana düpedüz ela bakan gözler. </st><st c="4817">Şefkatle veya hayranlıkla. </st><st c="4844">Tırmanma isteği (sana), kayıp düşme heyecanı (bana) duyuran düz kumral saçlar. </st><st c="4923">O saçların iki yana açılmış perde gibi durduğu hafif tümsek bir alın. </st><st c="4993">Güneşin yüksekliğini ölçmeye çalışan ilkçağın gökbilimcileri için kesikli bir ufuk çizgisi işlevi gören seyrek kaşlar. </st><st c="5112">(Artık çok sarhoşuz Çetin!) Bir burun. </st><st c="5151">Evet, yalnızca bir burun; Çetin için ısırmalık, Ender için sıkmalık. </st><st c="5220">Havada salınarak düşen bir yaprağın belli bir anındaki biçimini taklit eden ağız. </st><st c="5302">Burada hemfikiriz, ikimiz de öpmek istiyoruz. </st><st c="5348">Yine Çetin’in ısıracağı, Ender’in başparmağıyla işaretparmağı arasında sıkacağı çene. </st><st c="5434">(Bunu senin çenende gösterdiğimde, boşalan tabakları almaya gelen kız kıkırdamıştı.) İki yatay çizgiyle işaretli solgun boyun. </st><st c="5561">Göğüslerinin arasına dek inen hafif çilli bölge. </st><st c="5610">(İkimiz de görmüştük işte!) Sağır dilsizlerden oluşan on beş yirmi kişilik bir futbol takımı kafilesi, deplasman maçından dönerken gece yarısı bir yol üstü lokantasında çorba içmek için durduğunda, kafiledekilerin birbirleriyle işaret diliyle konuşurken sergiledikleri bütün marifetleri sergileyen bir çift el. </st><st c="5921">(Bu uzun ve fiyakalı benzetmeyi, sağ elini parmak uçlarını birleştirip sallayarak takdir eden Çetin.)</st></p>
      <p><st c="6022">Resmimizi tamamlayınca masadan kalkmış kıyıya inmiştik. </st><st c="6079">Dondurma yemiştik. </st><st c="6098">Mutluyduk. </st><st c="6109">Lisede, henüz yanımızda yakınımızda tek bir kız yokken aynı kıza âşık olma hayali kurduğumuzu hatırlıyor musun? </st><st c="6221">(Seninle konuşmanın özel grameri: Hemen hemen her cümle “hatırlıyor mu</st><span epub:type="pagebreak" id="page95" title="95"></span><st c="6291">sun” sorusuyla biter, ortak geçmişimizin g’si büyük yazılır, eylemlerimizin kipi daima güzel geçmiş zamandır ve Çetin ile Ender’i birbirine bağlayan bağlaçlar saymakla bitmez.) Bu çocukça hayalin kırkımıza yaklaşırken gerçekleşmesi şerefine dondurmalarımızı yalayalım...</st></p>
      <p><st c="6562">Ertesi gün Nihal’le ilgili pek konuşmadık, gecenin çok güzel geçtiğini, yediklerimizin çok güzel olduğunu söyleyip durduk. </st><st c="6686">Günün sonunda ikimiz de barbunya gibi kızarmıştık. </st><st c="6737">Sonraki günler, sabahın köründe kalkıp kiraladığımız sandalla balığa çıkarak ya da sivrisinekler kudurtana, başımızın üzerinde deli deli uçan yarasalar korkutana kadar ıssız bir koydan olta sallayarak, denizde türlü oyunlar oynayarak, gülerek, eğlenerek geçti.</st></p>
      <p><st c="6997">Son akşam yine bir rakı sofrasındaydık. </st><st c="7038">Kalamar pahalıydı ama ömrümüzde böylesini yememiştik, denizbörülcesinin tuzu biraz fazla gibiydi, salata ve balık güzeldi, hesap tahmini yapmak eğlenceliydi. </st><st c="7196">Pansiyona dönerken bu kez ben sormuştum: “Onu özlüyor musun, düşünüyor musun?” Onu özlemiştik, düşünmüştük. </st><st c="7304">Senin biraz daha cesur sorun: “Onunla baş başa tatile çıkmayı ister miydin?”</st></p>
      <p><st c="7380">Yataklarımıza yatıp ışığı kapattığımızda huzursuzduk. </st><st c="7435">Odalardan birinden bir sevişmenin belli belirsiz sesleri geliyordu, bununla ilgili şaka yapacak durumda değildik, benim içim kararıyordu. </st><st c="7573">Konuşmaya başladığında sen değil de Murat Ağabey konuşuyor sandım. </st><st c="7640">“Oğlum” diye başlayan cümleler kuruyordun. </st><st c="7683">Fikret’in ismini ilk kez başına “zavallı” sıfatını getirerek söylemiştin. </st><st c="7757">O gece pek uyuyamamıştık, neyse ki sevişenler uyumuştu.</st></p>
      <p><st c="7812">Dönüş yolunda suskunduk. </st><st c="7838">Önce pansiyonumuzun penceresinden görünen dağ yolunu, güneşi bir önümüze bir arkamıza alarak çıktık. </st><st c="7939">Yol kenarına kütüklerin istiflendiği ormanlık arazilerden geçtik. </st><st c="8005">Üst üste duran kayaların, akla çocukça şeylerle uğraşan yapayalnız bir Tanrıyı getiren o </st><span epub:type="pagebreak" id="page96" title="96"></span><st c="8094">göz alıcı manzarasını geniş kıvrımlarla yol alarak seyrettik. </st><st c="8156">Çam ağaçlarıyla kaplı tepeleri indik çıktık. </st><st c="8201">Yol pamuk tarlaları arasında dümdüz uzanırken temmuzun kızgın güneşi tam tepemizdeydi. </st><st c="8288">Önümüzdeki otomobilin lastiklerinden dumanlar çıktığını ve savrularak durduğunu gördük.</st></p>
      <p><st c="8375">Yolun neredeyse ortasında yanlamasına duran otomobile çarpmamak için sen de fren yapmıştın Çetin. </st><st c="8474">Ben teybi kapatmıştım, ne anlamı varsa! </st><st c="8514">Geçerken görmüştük: Şoför erkekti. </st><st c="8549">Elleri direksiyonda, kıpırdamadan önüne bakıyordu. </st><st c="8600">Yanındaki kadın eliyle burnunu tutmuş ağlıyor gibiydi. </st><st c="8655">Otomobilin önünde bir şeye çarptıklarını gösterecek herhangi bir işaret yoktu. </st><st c="8734">Durdun, “Geri dönüp bir sorun olup olmadığını soralım,” dedin. </st><st c="8797">Sorduk. </st><st c="8805">Bir şeyleri olmadığını söyledi adam. </st><st c="8842">Genç bir çiftti. </st><st c="8859">Anlamıştık, kavga etmişlerdi, o ani fren bu yüzdendi. </st><st c="8913">Canımız sıkılmıştı. </st><st c="8933">Yola devam ettik, ağır havayı dağıtmak için bir yerde durduk. </st><st c="8995">Beş on kilometre sonra yine o otomobili gördük. </st><st c="9043">Bu kez yolun kenarındaydı. </st><st c="9070">Adamla kadın başlarını birbirine yaklaştırmış, hayır, birbirlerine bağırıyorlardı. </st><st c="9153">İki insan hayatı birbirine zehir ediyordu. </st><st c="9196">Geçerken gördük.</st></p>
      <p><st c="9212">Birkaç saat sonra yol kenarında bir cüce. </st><st c="9255">Ayağını bir taşa koymuş, bir eli dizinde, diğer elinde naylon bir torba; armuttu sanki içindeki. </st><st c="9352">Heykel gibi duruyordu armut satıcısı. </st><st c="9390">Biraz ilerde bir sakat, iki büklüm, koltuk değneğine dayanmış, elinde armut torbası, o da heykel gibi.</st></p>
      <p><st c="9492">Sağımızda, tarlaların arasından bir köye doğru giden yolun başında bir polis otomobili ve trafik polisi. </st><st c="9598">İşaret etti, durduk. </st><st c="9619">İhtiyar bir köylünün fenalaştığını, ambulans beklediklerini söyledi. </st><st c="9688">Eliyle gösterdiği yere baktık. </st><st c="9719">Ağaçların altında yatan beyaz gömlekli gri pantolonlu adamı gördük. </st><st c="9787">Genç bir adam ihtiyarın başını hafifçe yukarı kaldırmıştı. </st><st c="9846">Ambulans yolun ucunda göründü, önümüzden dönüp ağaçların altında durdu. </st><st c="9918">Polis geçmemizi işaret ettiğinde, </st><span epub:type="pagebreak" id="page97" title="97"></span><st c="9952">ambulanstan inen iki beyaz önlüklü ihtiyara doğru eğilmişti. </st><st c="10013">Herkes, her şey ölüyordu.</st></p>
      <p><st c="10038">Geniş düzlüklerde otlayan, ağaçların altında serinleyen atlar vardı, biçimleri doğayı bir yerinden tamamlıyordu, ama onlar da ölecekti.</st></p>
      <p><st c="10174">Yollardaki ölü hayvanlar: Yerle bir olmuş kediler. </st><st c="10226">İç organları dışarı fırlamış tilkiler. </st><st c="10265">Kenara gitmeyi başarmış ya da birileri tarafından kenara taşınmış, orada yan yatmış, dişlerini sıkmış kokan köpekler. </st><st c="10383">Tüyleri otomobillerin rüzgârıyla uçuşan tavşan leşleri. </st><st c="10439">Kabukları kırılıp parçalanmış kaplumbağalar. </st><st c="10484">Artık yol üzerinde bir lekeden başka bir şey olmayan kurbağalar. </st><st c="10549">İyice büzülüp öyle ölmüş kuşlar.</st></p>
      <p><st c="10581">Yol kenarındaki bir hendekte cansız yatan sıpasının başında kim bilir kaç gündür bekleyen eşek...</st></p>
      <p><st c="10679">Bütün bu gördüklerimizin bir ucu nasılsa Nihal’e bağlanıyordu Çetin: Onu daha fazla seviyorduk, daha fazla acı çekiyorduk.</st></p>
    </section>
  <div id="charCountTotal" value="10802"></div></body>
</html>
