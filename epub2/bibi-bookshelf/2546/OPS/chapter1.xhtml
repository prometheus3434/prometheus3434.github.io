<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Bizim Büyük Çaresizliğimiz</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
  <section>
    <h1>
      <span epub:type="pagebreak" id="page5" title="5"></span>
      <span><st c="0">1</st></span>
    </h1>
    <p><span><st c="1">H</st></span><st c="2">er şeyin geçip gittiğine, yaşadıklarımızın geçmişte kaldığına kim inandırabilir bizi? </st><st c="88">Anılarımızı avuç dolusu su gibi her sabah yüzümüze çarpmanın işe yaramayacağına kim inandırabilir?</st></p>
    <p><st c="186">Tanıklarla, kanıtlarla, uygun adım yürümek için ikide bir ayak değiştirme imkânı veren gerçeklerle ne kadar üstümüze gelseler, boşuna! </st><st c="322">İnanmayız. </st><st c="333">“Geçen bir şey yok!” diye bağırırız. </st><st c="370">“Her şey tam şimdi yaşanıyor!”</st></p>
    <p><st c="400">Tam şimdi, bir yaz öğlesi, Nihal halılarını kaldırdığımız salonun parkesinde çıplak ayaklarıyla geziniyor...</st></p>
    <p><st c="509">Odamda, pencere pervazına dayalı masamda oturuyorum. </st><st c="563">Okuduğum kitaptan başımı kaldırıp salonun uzun duvarı boyunca gidip gelen Nihal’e kulak kabartıyorum. </st><st c="665">Ayaklarının bir canlılık belirtisi olarak bir an için parkeye yapıştığını, sonra hafif bir şapırtıyla ayrıldığını duyuyorum. </st><st c="790">Ayak sesleri uzaklaşırken, odamın duvarındaki saatin aynı sesi, aynı hafif şapırtıyı taklit etmeye başladığını fark ediyorum. </st><st c="916">“Zaman sensin zaman kadındır” diyorum içimden.</st></p>
    <p><st c="962">Sen Çetin, günlük hayatın şiirle yaptığı bu alışverişle ilgi</st><span epub:type="pagebreak" id="page6" title="6"></span><st c="1023">li değilsin. </st><st c="1037">Her zamanki gibi yere yanlamasına yatmış, elini halının desenleri üzerinde gezdiriyor, Nihal’in, bizim küçük mucizemizin, otuz altı numara ayaklarını düşünüyorsun. </st><st c="1201">Başparmakları nemden kızarmayan (Kızarmış başparmaklardan nefret edersin, nefret ettiği şeyler bile gülünç olan sevgili dostum!), ayakkabıların biçimini bozmayan o taraksız ayaklar, salondaki kitaplık boyunca gidip geliyorlar, yakınlaşıp uzaklaşıyorlar. </st><st c="1455">Ama sen, huyun kurusun, dikkatini bu küçük geçit törenine daha fazla veremiyorsun. </st><st c="1538">Sırtını masama yaslayıp kulağınla oynamaya başlıyorsun. </st><st c="1594">Kulağının iç kısmındaki bir kılı iri parmaklarınla, bir hayli uğraştıktan sonra, tutup koparıyorsun. </st><st c="1695">Sımsıkı bastırdığın parmaklarının arasındaki kılın siyah, kalın ve hafif sarmal oluşuna seviniyorsun. </st><st c="1797">Heyecanla, övünçle bana gösteriyorsun. </st><st c="1836">(Nasıl hatırlamam! </st><st c="1855">Bir pansiyonun açık penceresinden gördüğü çıplak kadını benim de görmem için koşarak haber vermeye gelen Erden Çetin’i, şimdi nasıl hatırlamam!)</st></p>
    <p><st c="1999">Senin bu başarına gülümseyerek karşılık veriyorum. </st><st c="2051">Sonra kahkahalarla gülmeye başlıyoruz. </st><st c="2090">Yirmi yıldır güldüğümüz gibi, dünyanın kıldan tüyden şeylerin etrafında döndüğünü bilerek, gülüyoruz.</st></p>
    <p><st c="2191">Bir yaz öğlesi, Nihal halılarını kaldırdığımız salonun parkesinde çıplak ayaklarıyla geziniyor işte...</st></p>
  </section>
<div id="charCountTotal" value="2294"></div></body>
</html>
