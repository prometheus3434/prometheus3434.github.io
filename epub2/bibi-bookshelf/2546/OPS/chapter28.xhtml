<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Bizim Büyük Çaresizliğimiz</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
    <section>
      <h1>
				<span epub:type="pagebreak" id="page145" title="145"></span>
        <span><st c="0">28</st></span>
      </h1>
      <p><span><st c="3">O</st></span><st c="5">yıl 1 Mayıs mitinginde Nihal’i görmüştüm. </st><st c="47">Yağmurlu bir gündü, ben kasketimin, babamsa siyah bir şemsiyenin altında Gazi Mustafa Kemal Paşa Bulvarı’ndan Tandoğan’a yürüyorduk. </st><st c="180">Birkaç yıldır alışkanlık haline getirdiğimiz gibi, önce babamın üyesi olduğu meslek odasıyla birlikte, sonra da başından sonuna dek bütün korteji gezerek. </st><st c="335">Babamın şemsiyeyi kapatıp koltuğunun altına sıkıştırdığı ve atılan sloganları ya da kalabalığı alkışladığı zamanlarda bütün vücudunun titremesi, liseli gençleri görünce gözlerinin dolması, değişik pankartları bana, koluma girerek başıyla göstermesi, hiç değişmiyordu, çok hoşuma gidiyordu. </st><st c="625">Bazen onunla birlikte benim de gözlerim doluyor, kimi zaman da neşeyle gülüyorduk, iyi buluşları, hoş şakaları kaçırmıyorduk.</st></p>
      <p><st c="750">Eski havagazı fabrikasının önünde, açık mavi zemin üzerine kırmızı harflerin kullanıldığı kocaman bir öğrenci dernekleri federasyonu pankartının hemen arkasında, hemen arkasında duruyordu. </st><st c="940">Yağmurluğunun kapüşonu sırılsıklam olmuş, başına yapışmıştı. </st><st c="1001">Evimizin çiçeği... </st><st c="1020">Yanında da </st><span epub:type="pagebreak" id="page146" title="146"></span><st c="1031">Bora... </st><st c="1039">Yumruklarını havaya kaldırmış, “Üniversiteler bizimdir, bizim kalacak!” diye bağırıyorlardı. </st><st c="1132">Nihal’in havada sallanan yumruğu... </st><st c="1168">Yüzünde yaptığı şeyle övündüğünü gösteren bir ifade var mıydı, ben mi yakıştırmıştım? </st><st c="1254">Yalnızca yüz ifadesini değil başka şeyleri de yakıştırıyordum belki. </st><st c="1323">Evet kendi gençliğimin bulanıklığını alıp Nihal’e giydiriyordum. </st><st c="1388">Bora’dan fazlasıyla etkilendiğini düşünüyordum. </st><st c="1436">Bir sevgilinin kazandırabileceği şeyler: Üniversitenin tatsız tuzsuz ortamından beslenen bir solculuk, şiir sevgisi, hafta sonu maçlara gitmeye dek varan Gençlerbirliği tutkusu, Kubrick filmlerine duyulan ölçüsüz bir hayranlık ve tabii Sakarya Caddesi’ndeki birahanelere devamlılık... </st><st c="1721">“Neden olmasın!” mı diyeceksin? </st><st c="1753">Hatta, “Lütfen olsun!” mu diyeceksin? </st><st c="1791">Her aşkla birlikte dünyaya yeniden geldiğimizi, sevgilimizin elimizden tutup bizi yeni bir dünyayla tanıştırdığını mı söyleyeceksin? </st><st c="1924">Kabul Çetin, sevgi üzerine ahkâm kesilen kitaplardaki cümlelere benzese de kabul. </st><st c="2006">Ayrıca şu da var: Hangimiz yaşamadık, savruluşların sonunda bir yerde bizi bekleyen ismimize düzenlenmiş kimlik arayışını? </st><st c="2129">Hangimizin kendini var etme sorunu olmadı? </st><st c="2172">Buna rağmen, pek çok bakımdan bir höyüğü andıran orta yaş hoşgörümü Nihal’den esirgiyorum işte. </st><st c="2268">Onu acımasızca anlatmaya devam ediyorum: Nihal üniversitede polis istemiyordu, özerk demokratik bir üniversite istiyordu, parasız eğitim istiyordu, YÖK’e karşıydı, şuraya da biraz soluk pembe, dedi iş bilen ressam, soluk pembe yanaklar için en uygunudur, sıkılmış yumruğun çevresine de gölgesiz beyazlık daha vurgulayıcı olur, yumruğunuzu kıpırdatmayın lütfen!</st></p>
      <p><st c="2628">Belliydi, gündelik hayatın kalıplarına Nihal de girip çıkacaktı. </st><st c="2694">Ona kişilik kazandıran tuhaf, aykırı yanlarını yontarak, yontulmasına izin vererek birer birer kalıpların biçimini alacaktı: Serbest yaşayan üniversite öğrencisi, kendini adamış âşık, militan, mezun, yüksek lisans öğrencisi, say</st><span epub:type="pagebreak" id="page147" title="147"></span><st c="2922">gın bir kurumda uzman yardımcısı, uzman, evli, çocuk sahibi, Kartal, Pendik.</st></p>
      <p><st c="2999">Asıl devrimci yanımızın yaratılışımızdaki aykırılıklar olduğunu kim söylemişti Çetin?</st></p>
      <p><st c="3085">Kortejin sonundaki grup da Tandoğan’a ulaştığında 1 Mayıs konuşmaları başladı. </st><st c="3165">Benim gözüm büyük mavi pankarttaydı. </st><st c="3202">Konuşma aralarında türkü söyleniyordu. </st><st c="3241">Baktım, Nihal de eşlik ediyordu! </st><st c="3274">Bir süre sonra babamla meydandan ayrıldık. </st><st c="3317">İri yarı polislerin, köpeklerin arasından geçip Kızılay’a doğru yürürken yağmur hâlâ yağıyor, mavi pankart kalabalığın içine karışıyordu: Bir kaybediş daha...</st></p>
      <p><st c="3475">Mayısın sonlarına doğru, Saatli Maarif Takvimi’nin bahar rüzgârlarının bitişini haber verdiği gün, üçümüz için de duygusal bir fırtınanın başlangıcı olmuştu. </st><st c="3634">İşyerinden telefon ettin. </st><st c="3660">“Akşam konuşmamız gerek.” Sesinde ciddiyet ve kaygı. </st><st c="3713">Peki.</st></p>
      <p><st c="3718">Akşam, Kızılay’da çirkin binalarla çevrelenmiş bir terasta bira içip köfte yerken Nihal’in hamile olduğunu söylemiştin. </st><st c="3839">Aynı gün öğleyin işyerine gelmiş, birlikte yemek yemiştiniz. </st><st c="3900">O zaman söylemişti. </st><st c="3920">Kaygılıydı, korkuyordu. </st><st c="3944">Fikret’in bilmesini istemiyordu. </st><st c="3977">Benim bilmemi de istemiyordu. </st><st c="4007">Kürtaj için senden yardım istemişti. </st><st c="4044">Tanıdığın biri var mıydı, bir de sonra geri vermek üzere biraz para. </st><st c="4113">Çetin, bu kız başından beri günlük hayatında seni dost bellemişti; mutfakta yalnızca sana yardım etmesini bir kez daha kıskançlıkla hatırlıyorum. </st><st c="4259">Bir de Murat Ağabey’in, felaketlerin etkileri ancak zamanı geldiğinde ortaya çıkar, deyişini...</st></p>
      <p><st c="4354">Nihal hamileydi.</st></p>
      <p><st c="4371">Al sana bir itiraf! </st><st c="4392">Nihal’i bir kadın olarak düşlemiştim; pikniğe gittiğimiz o güzel bahar günlerinden başlayarak. </st><st c="4487">Bir sevişmenin en derin anında (o derinlikte ben de vardım, hatta bendim o derinlik) yüzünde nasıl bir ifade olacağını, ne yapacağını düşünmüştüm. </st><st c="4634">Gözlerini mi kapatacaktı, diş</st><span epub:type="pagebreak" id="page148" title="148"></span><st c="4663">lerini mi sıkacaktı, tam elmacık kemiklerinin üstüne puslu bir kırmızılık mı gelecekti, beni iyice kucaklayıp kendine mi bastıracaktı, o hengâme içinde eliyle alnımda biriken teri mi silecekti? </st><st c="4858">Düşlemiştim... </st><st c="4873">Bora’nın yanından çıkıp geldiği günlerde de bu kez, soğukkanlılıkla (!) onların sevişmelerini kafamda canlandırmaya çalışmıştım. </st><st c="5002">Nihal Bora’nın altında, bacaklarını süslü bir Japon yelpazesi gibi iki yana açmış. </st><st c="5085">Nihal Bora’nın altında, bir kumsal gibi yüzükoyun yatıyor. </st><st c="5144">Nihal Bora’nın üstünde, birlikte azgın bir binek hayvanını dizginlemeye çalışıyorlar...</st></p>
      <p><st c="5231">Nihal hamileydi ve bütün bunlar, kafamdaki sahne ışıklarının altında değil, duvarlarında şiirler, posterler olan, gözden ırak, karanlık bir öğrenci odasında yaşanmıştı. </st><st c="5401">Gerçekten yaşanmıştı: Çarşaf yere sarkmış, kırmızı bir makine halısının üzerinde birkaç kitap, bir kasetçalar ve su dolu bir sürahi, kaplarından çıkarılmış kasetler oraya buraya dağılmış, eski bir bambu koltuğa atılmış giysiler, kaloriferin yanında masa ve sandalye, kapalı perdelerin altından odaya giren yağmurlu bir günün ışığı... </st><st c="5735">Büyük işkenceci hayal gücü iş başında, sahne tasarımı yapıyor!</st></p>
      <p><st c="5797">Sen, olanca sevecenliğinle, çocuğu doğurmak isterse elimizden gelen her şeyi yapacağımızı söylemiştin. </st><st c="5901">İyi de yapmıştın. </st><st c="5919">Ama hayır, o aldırmak istiyordu, gerçekçiydi, kararlıydı. </st><st c="5977">O piknikler gerçek miydi Çetin? </st><st c="6009">Bahar gerçek miydi? </st><st c="6029">Peki Nihal, o gerçek miydi?</st></p>
      <p><st c="6056">Beş gün sonra bir öğleden sonra. </st><st c="6090">Randevu saat on beş otuzda. </st><st c="6118">O gün evde olmamayı uygun buldum. </st><st c="6152">Döndüğünüzde Nihal muhtemelen kendinde olmayacaktı ve onun rol yapması sonra benim rol yapmam...</st></p>
      <p><st c="6248">Öğle saatlerinde evden çıkmıştım.</st></p>
      <p><st c="6282">Baharın nasıl bir şiddet içerdiğini fark ediyor musun sen de Çetin? </st><st c="6351">Bahar beni kendisine karşılık vermeye zorluyor. </st><st c="6399">Her çiçeğine karşılık içimden bir çiçek, ılık esintilerine kar</st><span epub:type="pagebreak" id="page149" title="149"></span><st c="6461">şılık ciğerlerimden ılık bir nefes istiyor... </st><st c="6508">Parlaklığına, hafifliğine, coşkusuna karşılık vermem gerekiyor. </st><st c="6572">Bahar sunduğu her şeyi yaşamaya zorlayarak bana şiddet uyguluyor. </st><st c="6638">Hele o öğleden sonraları birden bastıran bahar yağmuru... </st><st c="6696">Abartısız kötü biri yapar insanı. </st><st c="6730">Âşık olduğun ama aşkını itiraf etmediğin kadın (Vardır böyle kadınlar ve saymakla bitmezler!), sokak çocukları için projeler üreten kurumda arkadaşlarıyla birlikte çalışırken birden başlar bahar yağmuru. </st><st c="6934">Önce iri, sakar birkaç damla yerden biraz toz kaldırır, sonra göz gözü görmez. </st><st c="7013">Sevdiğin kadın ve arkadaşları hemen dışarı çıkarlar, kollarını iki yana açıp, başlarını yukarı kaldırıp ıslanırlar. </st><st c="7129">Birbirlerine iyi bir şey yapmanın mutluluğuyla bakarlar, konuşmazlar. </st><st c="7199">Kadın gelir bunu sana anlatır. </st><st c="7230">Sen de o yağmurdan başlayıp o iş arkadaşlarına hatta oradan sokak çocuklarına sıçrayan kıskançlık alevleriyle her tarafı yakıp yıkarsın, iyiliğe karşı içinde keskin bir öfke duyarsın. </st><st c="7414">“İyiliğiniz batsın!” dersin. </st><st c="7443">Böyledir bahar yağmuru, kötü eder adamı.</st></p>
      <p><st c="7483">O gün kapkaranlık dolaştım sokaklarda. </st><st c="7523">İçimde, çıkarıp bu şölen sofrasına, “Bu da benden!” diye koyacak hiçbir şey yoktu. </st><st c="7606">Renkli giysileri içinde güzel bacaklarını, muhallebi karınlarını, göğüslerini gösteren, saçlarından ışıltılar saçılan kızlar, bende yalnızca ve yalnızca bir keşiş olma isteği uyandırıyordu. </st><st c="7796">Bu istek de öfkelendiriyordu beni. </st><st c="7831">İnsanın en temel meselelerinden birine, “Arzu etme acı çekersin!” kaypak bilgeliğiyle karşılık verenlere, insanları gömdükleri gibi meselelerini de gömebileceklerini düşünen kazma-kürek erbabına öfke duyuyordum. </st><st c="8043">Yürüyordum, kendi kendime büyük sözler söyleyerek kalabalığın içinde yürüyordum. </st><st c="8124">Özgürlüğün kimse tarafından sevilmemeyi göze almak olduğunu söylüyordum. </st><st c="8197">Ne büyük söz! </st><st c="8211">Uç bakalım Ender, uç! </st><st c="8233">Sözcüklerden kendine kanat yapanları çok gördük biz!</st></p>
      <p><span epub:type="pagebreak" id="page150" title="150"></span><st c="8285">Bir pastanede büyük bardakla limonata içtim. </st><st c="8331">Yara bandı satmak için peşime takılan bir sokak çocuğundan, nasıl olsa yağmur yağmıyordu ve nasıl olsa Nihal sokak çocuklarıyla ilgilenmiyordu, bir paket bant aldım. </st><st c="8497">Kitapçılara girip çıktım. </st><st c="8523">“Son zamanlarda dostluğu en güzel anlatan yazar” nitelemesiyle sunulan bir yazarın kitabını şöyle bir karıştırdım. </st><st c="8638">Dostlukları anlatan edebiyat eserlerini severim. </st><st c="8687">Ama zekâ gösterileri, edebi şakalar görünce hoşlanmadım. </st><st c="8744">Hatta sinirlendim. </st><st c="8763">Hayatta da edebiyatta da asıl olanın ateş olmak değil, ateşi elinde tutmak olduğunu düşündüm. </st><st c="8857">Burnum havada dolaşmaya devam ettim. </st><st c="8894">Masalarını açık havaya çıkarmış bir pidecide kaşarlı-mantarlı pide yedim. </st><st c="8968">Ardından da dondurmalı kazandibi. </st><st c="9002">Bırak beni Çetin, kendimi yemeğe vereceğim!</st></p>
      <p><st c="9045">Akşama doğru, bir süredir görüşmeyi planladığım bir arkadaşımı aradım. </st><st c="9117">(Senin kedisinin suratına sigara dumanı üflediğin arkadaşım!) Bira içtik. </st><st c="9191">Çevirmenlerin sorunları, bir iki tanınmış çevirmenle yayınevleri arasında geçenler, bir kıyı kasabasına yerleşme düşleri, Küçükesat’ta bir teras katı satın alan ortak bir arkadaşımız, halı saha maçları, yaklaşan Dünya Kupası, bahar akşamları açık havada bira içmenin güzelliği, Nihal’i unuttum. </st><st c="9486">Gerçekten unutmuştum.</st></p>
      <p><st c="9507">Eve sarhoş döndüm. </st><st c="9527">Apartmanın dışından baktım. </st><st c="9555">Nihal’in odasının ışığı yanmıyordu. </st><st c="9591">Salonun ışığı açıktı, televizyon seyrediyordun: Perde arasından görünen duvarda renkler oynaşıyordu.</st></p>
      <p><st c="9691">Kapıyı açar açmaz salondan seslenmiştin: “Neredesin oğlum?” Sinirliydin. </st><st c="9765">Seni yalnız bıraktığımı, bir sorumluluğu yerine getirmediğimi düşündüğün zamanlardaki ifadeni takınmıştın. </st><st c="9872">“Yüksek lisans mı ne yapacaksa, gitsin Amerika’ya bir an önce, Fikret’in yanına gitsin!” O gün olanları baştan başlayıp sırasına göre anlatamayacak kadar sıkılmıştı canın. </st><st c="10044">Salondaki sehpanın üzerindeki boş bira kutuları, bir </st><span epub:type="pagebreak" id="page151" title="151"></span><st c="10097">öfke nöbetine kapılmış gibi sert ve mekanik hareketlerle içlediğin çekirdek, kızarmış gözlerin...</st></p>
      <p><st c="10194">Öğleden sonra Bora da gelmişti. </st><st c="10227">Nihal içerdeyken siz ikiniz bekleme odasında dergi karıştırmıştınız, neredeyse hiç konuşmamış, birbirinizle göz göze gelmemeye çalışmıştınız. </st><st c="10369">Sen kendini çok kötü hissetmiştin. </st><st c="10404">Sık sık, sigara içme bahanesiyle dışarı çıkmıştın. </st><st c="10455">Nihal’in yanına girebileceğiniz söylendiğinde, Bora senin kalmanı istemiş, yalnız girmişti. </st><st c="10547">Bir saat kadar sonra Nihal’le birlikte çıkmışlardı. </st><st c="10599">Kızımızın başı eğikti. </st><st c="10622">Topallar gibi yürüyordu. </st><st c="10647">Düşecek gibi. </st><st c="10661">Ağlıyordu. </st><st c="10672">Saçları darmadağınıktı. </st><st c="10696">Sana bakmamıştı. </st><st c="10713">Onlar bekleme odasında oturmuş sen parayı ödemiştin. </st><st c="10766">Otomobile binerken Bora alınması gereken ilaçlar olduğunu söylemişti, elinde tuttuğu reçeteyi sana vermeye çekiniyordu. </st><st c="10886">Reçeteyi sen uzanıp elinden almıştın. </st><st c="10924">İkisi arka koltuğa oturmuştu. </st><st c="10954">Yolda bir eczanenin önünde durmuştunuz. </st><st c="10994">Bize doğru geliyordunuz ama Bora onları kendi evine bırakmanı rica etmişti. </st><st c="11070">Nihal’in sesi hiç çıkmıyordu, titriyordu. </st><st c="11112">Birkaç kez öğürmüştü. </st><st c="11134">Nihal’i Boralara götürmek seni çileden çıkarmıştı. </st><st c="11185">Otomobilden bile inmemiş, bir şeye ihtiyaçları olursa aramalarını söyleyerek ayrılmıştın. </st><st c="11275">Nihal yine hiçbir şey söylememişti.</st></p>
      <p><st c="11310">“Daha ne kadar katlanacağız Ender! </st><st c="11346">Biz hanımefendiye evimizi açıyoruz, onun yaptığına bak! </st><st c="11402">İnsan otelde bile...”</st></p>
      <p><st c="11423">Böyle birkaç cümle, sonunda da kendini ve beni güldürecek birkaç cümlecik daha... </st><st c="11506">Sen de sarhoştun. </st><st c="11524">Neden bir işkembe çorbası içmeyelim? </st><st c="11561">Ama yürüyerek gideceğiz, tamam mı? </st><st c="11596">Önce belki kokoreç yeriz, belki de pilav üstü kuru. </st><st c="11648">Fırın sütlaç? </st><st c="11662">Tamam fırın sütlaç da yiyeceğiz.</st></p>
      <p><st c="11694">İçki iştahımızı açmıştı. </st><st c="11720">Dışarıda güzel bir bahar gecesi vardı. </st><st c="11759">Ağaçlar taze yapraklarıyla bütün sokakların üzerini kapamış gibiydi. </st><st c="11828">Nihal, izi belki bir ömür boyu kalacak bir şey yaşamıştı. </st><st c="11886">Biz yalpalaya yalpalaya işkembeciye giderken </st><span epub:type="pagebreak" id="page152" title="152"></span><st c="11931">o, şehrin bir banliyösünde öğrencilerin rahatlıkla kiralık ev bulabildikleri bir toplu konut bölgesinde, yıldızlarla hayallerle süslü bir yatağın değil, kadın olmanın saldırıya, talana açık bahçesi içinde saçları dağılmış, kollarını iki yana açmış uyuyordu. </st><st c="12189">Keşke yanımızda olsaydı! </st><st c="12214">Yanımızda olsaydı!</st></p>
      <p><st c="12232">O gece, dönüşte de yürüdüğümüz halde, yatağa girdiğimde midem hâlâ doluydu. </st><st c="12309">Bir süre uyumamış, Nihal’i düşünmüştüm. </st><st c="12349">Onu düşündükçe içimde bazı yerlerin keskin bir sancı vererek boşaldığını hissediyordum. </st><st c="12437">Kazındığını diyeyim istersen... </st><st c="12469">Öyle bir gündü çünkü!</st></p>
    </section>
  <div id="charCountTotal" value="12490"></div></body>
</html>
