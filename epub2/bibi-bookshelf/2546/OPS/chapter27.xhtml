<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Bizim Büyük Çaresizliğimiz</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
    <section>
      <h1>
				<span epub:type="pagebreak" id="page140" title="140"></span>
        <span><st c="0">27</st></span>
      </h1>
      <p><span><st c="3">K</st></span><st c="5">ış sonunda bitmişti, mart üç beş günüyle de olsa bahar ayıydı. </st><st c="68">Nisanın başında Anafartalar Caddesi’ndeki bir şapkacıdan ikimize açık renkli iki kasket almıştım. </st><st c="166">Yağmurlu ve güneşli günler yakındı. </st><st c="202">Çeviriyi bitirmiş, teslim etmeden önce son kez okuyordum. </st><st c="260">Geceleri geç saatlere kadar oturuyor, senin çişe kalktığın zamanlarda odama gelip bildiğin ne kadar küfür varsa etmene sonra da tosur tosur yatağına dönmene bayılıyordum. </st><st c="431">Öğlene doğru uyanıyordum. </st><st c="457">Gazete okumayı bırakmıştım. </st><st c="485">Beni bahara taşıyacak bir silkelenme bekliyordum.</st></p>
      <p><st c="534">Çetin, askerliğin sırasında yazdığın tek mektubu kendine has bir biçimde şöyle bitiriyordun: “Dostum, her şeyin farkında olduğun için mi yalnız ve mutsuzsun? </st><st c="693">Seninle anlaşılmaz bir uyumumuz var. </st><st c="730">İnsanlar böyle durumlar için kan kardeşliği, arkadaşlık, hötöröflük gibi isimler takıyorlar.” Ne güzel, ne kadar sana özgü bir bitiriş! </st><st c="866">Birden parlayan, söyleyeceğini söyleyip sahne arkasına dönen zekân!</st></p>
      <p><st c="933">Nihal konusunu yeniden açman da kendine özgüydü ama zekâ işi olduğunu pek söyleyemeyeceğim: Onun evde </st><span epub:type="pagebreak" id="page141" title="141"></span><st c="1036">olmadığı akşamlardan birinde bulaşıkları makineye yerleştirirken, “Nihal’le yattın mı?” diye sormuştun. </st><st c="1140">Tüylerim diken diken olmuştu. </st><st c="1170">Aslında bu bir soru değildi, elinde neşter ameliyata başlamıştın.</st></p>
      <p><st c="1235">Senin kadınlarla ilişkilerin düşünüldüğünde böyle bir soruyu sorman doğaldı. </st><st c="1313">“Yatmak” fiili yerine bir başkasını seçebilirdin belki. </st><st c="1369">Ama hepsinden öte, o gece anladım ki “kadınlarla yatan bir erkek” olmak istemiyordum ben. </st><st c="1459">Bunun imasını bile istemiyordum. </st><st c="1492">Lütfen bana bir daha böyle bir soru sorma Çetin, lütfen bana saldırmak istediğinde başka bir şey bul!</st></p>
      <p><st c="1593">İkimizin de bakışlarında kıvılcımlar çakıyordu, o akşam tartışmamız pek sertti. </st><st c="1674">Şu bizim birbirimize aktardığımız elektrik, gerginlik ve her şey bittikten sonra sigara tellendirişimizin barındırdığı ucuz simgesellik!</st></p>
      <p><st c="1810">“Sen yine kendini sevdin. </st><st c="1837">Bense onu sevdim.” Bu cümleyi o akşam söylemiştin. </st><st c="1888">Birbirimize onca ağır sözü söylerken bir yandan da mutfağı toparlayıp temizlememiz, ne diyeyim, gülünçtü. </st><st c="1994">Belki ikimiz de sinirden titrediğimiz anlaşılmasın diye bir şeyler yapmaya devam ediyorduk.</st></p>
      <p><st c="2085">Sorunun anlamı şuydu: “Sana saldırmak istiyorum çünkü kendimi kafese kapatılmış, sürekli sopa yiyen bir vahşi hayvan gibi hissediyorum.” Benim Nihal’i unutamayışıma saldırmak istiyordun. </st><st c="2273">Beni zayıf görmeye dayanamadığın için saldırmak istiyordun. </st><st c="2333">Yoksa sorduğun şeyin olmadığını sen de biliyordun, biliyordun değil mi? </st><st c="2405">Çok garip, sen bunu sorunca aynı şeyi benim de sizin için düşündüğümü ya da düşünebileceğimi fark etmiştim. </st><st c="2513">Anlaşılan aklımız iyice karışmıştı Çetin.</st></p>
      <p><st c="2554">Doğru dürüst kuramadığımız cümleler, titreyen sesler ve eller, arka arkaya yutkunmalar, hep saldıran hep saldıran ifadeler, en sonunda da sigara faslı bitince, birbirimize sıkıca sarıldık. </st><st c="2744">Gözlerimiz doldu. </st><st c="2762">Koridordaki boy aynasında, elle</st><span epub:type="pagebreak" id="page142" title="142"></span><st c="2793">rimizi birbirimizin omzuna koyup kendimizi seyrettik. </st><st c="2848">Şaklabanlıklar yaptık. </st><st c="2871">Çetin ilişkimiz bir gün bu zenginliğini yitirirse, geçmişimizden artık geride kalmış bir şey olarak söz edersek, bu benim için bir çeşit ölüm olur! </st><st c="3019">Ölünce de her şeyi bağışlayabilirim, ikimizin de erindiği bulaşıkları makineye yerleştirme işini, sen zahmet etme, ben yapabilirim.</st></p>
      <p><st c="3150">Islak kaldırımların, çatıların soğuk bir gülümseme gibi parladığı, gökyüzünde Aldebaran’ın, Ülker’in, dolgun bir hilalin ve dört gezegenin art arda sıralandığı o nisan akşamı, ortak yıldız falımızdaki uyarı cümlesi: “Gergin bir hafta geçireceksiniz. </st><st c="3401">Dostlarınızla tartışabilirsiniz.”</st></p>
      <p><st c="3434">Salonda, mısır kavurgasıyla bira içerken, belki tartışmanın verdiği suçluluk duygusuyla, kendimizi eleştirdiğimiz, en aşağılık yanlarımızı sergilediğimiz bir dertleşmeye dönüşmüştü konuşmamız. </st><st c="3628">Samimi geğirtiler eşliğinde kadınlarla ilişkilerimizi konuşmuştuk... </st><st c="3697">Sevgili dostum sen o gece kendine haksızlık etmiştin. </st><st c="3751">Tamam seni en fazla kadınlarla sevişmek heyecanlandırıyor ama kesinlikle sonuca doğrudan ulaşmaya çalışan zamparalardan değilsin. </st><st c="3881">Kendine özgü, çocukça yöntemlerin, tuzakların var. </st><st c="3932">Hiçbiri, “Kadınları Yatağa Atmanın On Kolay Yolu” kitabında yer almaz. </st><st c="4003">Çünkü senin tarzın insanın çevresini dolaşacak kadar dolaylıdır Çetin. </st><st c="4074">Kendine haksızlık etme!</st></p>
      <p><st c="4097">Benim durumumsa yine biraz karışıktı. </st><st c="4136">Sevgi’yle başlayan, Nihal’le devam eden bir karışıklık. </st><st c="4192">Üniversitede ve hemen sonrasında yaşadığım ilişkilerde bir vicdan muhasebesi yapmam gerekmemişti. </st><st c="4290">Sadece şu vardı, aşkın şu basit, şarkılara konu olan kanunu: Kovalarsan kaçar, kaçarsan kovalar. </st><st c="4387">Biliyorsun işte, Damla ve Aylin. </st><st c="4420">Ama Sevgi, ah Sevgi! </st><st c="4441">Karşıma klasik romanlarda anlatılan türden bir sorun çıkarmıştı. </st><st c="4506">Arzunun peşinden mi gidecektim yoksa ona gem mi vuracaktım? </st><st c="4566">Sevgi’nin âşığı olunca hapishanedeki kocasının savcısı, gardiyanı, işkencecisi olmuştum. </st><st c="4655">Tabii kendi</st><span epub:type="pagebreak" id="page143" title="143"></span><st c="4666">min de. </st><st c="4675">Sevgi’yle seviştikten sonra, kanım biraz yavaşlayınca başlardı vicdan azabı. </st><st c="4752">Kalbim o azabı da vücudumun her yerine pompalardı. </st><st c="4803">Ben artık bilemezdim parmak uçlarım hazdan mı uyuşuyor, suçluluktan mı... </st><st c="4877">Çetin, ben böyle ancak sıkı bir hacamatla çözülecek bir illetle boğuşurken, Sevgi elleri yastıkla yanağı arasında, saçları her yerde, bana öyle masum bakardı ki! </st><st c="5039">Güzel şarkıların ve güzel yolculukların başındayız diye düşünürdüm... </st><st c="5109">Onun gözlerine bakınca ince bir masumiyet tülüyle sarmalanıyordum. </st><st c="5176">Bu gözlere bakmadan geçen günlerin ne anlamı olabilirdi? </st><st c="5233">Bütün o vicdan azapları, suçluluk duyguları, ciğer sökmeler bunun için, diye düşünüyordum. </st><st c="5324">Sevgi’nin göze aldığı şeyi ben niye göze alamayacaktım! </st><st c="5380">Derken, ikimizi, hepimizi, herkesi çırılçıplak soyup hapishanenin avlusuna çıkarıyorlar ve ıslak betona yatırıyorlardı yüzüstü. </st><st c="5508">O zaman aklım en güzel şeyleri çirkinleştirmek için çalışıyordu. </st><st c="5573">Sevgi’nin basit gereksinimlerinin esiri olduğundan tut da benim biraz ilgi gösteren her kadına âşık olan kişiliksiz biri olduğuma kadar, kadını ve erkeği birlikte aşağılayan her türlü düşünce. </st><st c="5766">Bütün güzel duygular yüzüstü!</st></p>
      <p><st c="5795">Sevgi’yle ilişkimiz sonunda bittiğinde, ki ben bitirmedim biliyorsun, iki uç arasında gidip gelmekten yorgun düşen zihnim için sevinmiştim. </st><st c="5936">Bir rahatlama duymuştum. </st><st c="5961">En güzel ile en çirkin arasında ne benim ne başkalarının görebileceği bir yerde durgun, sefildim. </st><st c="6059">Şarkılar da yolculuklar da bitmişti. </st><st c="6096">Hâlâ hayattaydım!</st></p>
      <p><st c="6113">Ama Nihal yine bir yol ayrımıyla çıkınca karşıma, Sevgi bambaşka biçimde acıttı içimi. </st><st c="6201">Seçimimin doğruluğu ya da yanlışlığıyla ilgili bir şeyden söz etmiyorum. </st><st c="6274">(Çetin, lütfen dikkatli oku buraları, anlamazsan tekrar oku!) Yıldızlı bir gecede, gökyüzünün altında kendini acemi ve çaresiz hissedersen, bu, yıldızlara bakarak başka şeyler düşündüğün içindir. </st><st c="6470">Yıldızlara bakarak yalnızca yıldızları düşünmek ge</st><span epub:type="pagebreak" id="page144" title="144"></span><st c="6520">rekir. </st><st c="6528">Çetin ben Sevgi’ye bakarken de Nihal’e bakarken de yalnızca onları düşünemiyordum. </st><st c="6611">Bir sürü kurgu vardı aklımda, bir sürü cümle, gürültü, kalabalık, duygu işlerine karışan aklın sakarlıkları... </st><st c="6722">Anla ne olur!</st></p>
      <p><st c="6735">Seninle, Nihal’e doğru hamle yapmamaya karar verdiğimizde, iyi, akıllıca bir şey yapmakla bir arzunun peşinden gitmek arasında bir seçim yaptığımızı sanıyorduk. </st><st c="6897">Sanıyorduk, diyorum çünkü yapacağımız hamlenin Nihal’i etkileyeceğini, lafı dolandırmayayım, onun da bizden, senden benden ikimizden, hoşlandığını düşünüyorduk. </st><st c="7058">Şimdi anlıyorum ki, Nihal’in peşimizde ağzı açık hayranımız olarak dolaştığı günler, oyuna girmek için yedek kulübesinde antrenöre sırnaşan oyuncunun göz boyama dakikalarıymış! </st><st c="7235">Bora başından beri vardı ve muhtemelen başka biriyle birlikteydi. </st><st c="7301">(Benim evli biriyle birlikte olduğumu öğrendiği zaman Nihal’in yüz ifadesi!) Bizim kızımız bütün acemiliğiyle Bora’nın peşinden koşuyordu. </st><st c="7440">Anne babasının ölümünün etkisiyle belki Bora’ya daha fazla yakınlaşmaya çalışmış ve itilmişti. </st><st c="7535">(Sarhoş geldiği o gece!) Sonra ikimizle birlikte geçirdiği zamanlar boyunca Bora’dan uzak olmanın zafer sarhoşluğunu duymaya başlamıştı, hatta belki onu kıskandırmaya çabalamıştı (Bize birden isimlerimizle seslenmeye başlaması!), tabii günün birinde onunla olmak umudunu hiç yitirmeden. </st><st c="7822">Bizse, iyi niyetli iki adamı oynuyorduk. </st><st c="7863">Bütün bu karmaşık oyun boyunca sahnede iki korkuluk gibi hareketsiz durmamız gerekiyordu, kargaları güldürmek için.</st></p>
      <p><st c="7978">İşte gerçek bu!</st></p>
      <p><st c="7994">“Gerçek mi?” diye burun kıvırdı gün görmüş hâkim, “Kendisi de sayısız insan tarafından anlatılmış sayısız hikâyeden ibaret olan gerçeği kim bilebilir ki!”</st></p>
      <p><st c="8149">Oturuma ara verildi.</st></p>
    </section>
  <div id="charCountTotal" value="8170"></div></body>
</html>
