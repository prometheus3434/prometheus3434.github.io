<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Bizim Büyük Çaresizliğimiz</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
    <section>
      <h1>
				<span epub:type="pagebreak" id="page127" title="127"></span>
        <span><st c="0">25</st></span>
      </h1>
      <p><span><st c="3">Ş</st></span><st c="5">iir dinletisine gitmeyi kabul etmek zorundaydık. </st><st c="54">Artık bir satranç oynuyorduk, satrançta da en işe yaramaz hamle feda etmek zorunda olduğun taşları okşamaktır.</st></p>
      <p><st c="164">Nihal o akşam heyecanlıydı. </st><st c="193">Biraz süslendi, boynuna mavili morlu bir fular bağladı (genç âşıktan hediye), bizim üşüteceğine ilişkin öngörülerimize rağmen ince giyindi. </st><st c="333">Ortamıza geçip ikimizin birden koluna girdi. </st><st c="378">Onunla aramızdaki o soğukluk hâlâ sürüyordu. </st><st c="423">Şiiri verdikten sonra neredeyse hiç konuşmamıştık. </st><st c="474">Evde daha az zaman geçirmeye başlamıştı. </st><st c="515">Gerginliğini kolumda hissedebiliyordum. </st><st c="555">Omuzlarından tutup bir güzel sarsmak, kendine gelmesini söylemek istiyordum ve aynı şeyi onun bana yapmasını.</st></p>
      <p><st c="664">Kurtuluş Parkı’nda seninle, Nihal’i cezalandırmak, heyecanını paylaşmadığımızı yüzüne vurmak için bir halı saha maçını seyretmiştik biraz. </st><st c="804">Milan formalı çocuğun gelişine vurduğu top Nihal’in tam önünde tellere çarpıp küçük kızımızı korkutana kadar.</st></p>
      <p><st c="913">Parkın ağaçları arasında, uzunca bir direğin üzerine yerleştirilmiş o etkileyici heykele bakın diye sizi dürtmüştüm. </st><span epub:type="pagebreak" id="page128" title="128"></span><st c="1031">Başımızı kaldırıp bakmıştık. </st><st c="1060">Karanlıkta korkutucu görünüyordu. </st><st c="1094">Yukarıda. </st><st c="1104">Bir hayalet gibi. </st><st c="1122">“Cadı gibi görünüyor!” demişti Nihal. </st><st c="1160">Ama ters yönlere uçan iki kuşun gizil burgacında çaresiz bir kadındı o. </st><st c="1232">Bunu söyleyince, sen sinirli sinirli gülmüştün, Nihal ise etkilenmiş gibiydi. </st><st c="1310">Parktan çıkarken ara sıra geri dönüp heykele bakmıştı. </st><st c="1365">Ona belli etmeden bana yaklaşmış, etimi burarak canımı acıtmıştın.</st></p>
      <p><st c="1431">İtfaiye binasının yanından geçerken, yazın dalları bahçedeki havuza değen büyük salkımsöğüdü kestiklerini fark etmiştim. </st><st c="1553">Havuzun kenarına da kare kaldırım taşları döşemişlerdi. </st><st c="1609">Söğütten tek bir iz bile yoktu. </st><st c="1641">Bununla ilgili de süslü cümleler kurmuş, senden uzak durmuştum...</st></p>
      <p><st c="1706">Lisedeyken, biliyorsun, seninle çok az gezerdik. </st><st c="1756">Bahçelievler’de okul, ev, pazaryeri, çevredeki basket sahaları, langırt oynadığımız kahve. </st><st c="1847">Emek Mahallesi’nde bizim evin çevresi, lise son sınıfta sizin evden dershaneye giderken izlediğimiz güzergâh (İrili ufaklı dört park, kaidesinde Melih Cevdet Anday’ın “Oysa geçen hiçbir şey yok, tümümüz / Göğün ortasında. </st><st c="2069">Bir anıt gibi.” dizelerinin yazılı olduğu, mermerden ve yaldızlı tunçtan yapılma modern bir heykel ve önünde oturup gazoz içebileceğimiz birkaç bakkal içeriyordu.), Kızılay ve tabii Gazi Mahallesi’nden demiryolu. </st><st c="2282">Bizim dünyamız bu kadardı. </st><st c="2309">Bir keresinde Etimesgut’a Zırhlı Birlikler’e bir okul gezisi düzenlenmişti de şehrimizin başka yerlerini de görmüştük. </st><st c="2428">Ev kuşuyduk biz. </st><st c="2445">Radyo dinlerdik, çay içip bisküvi yerdik, bu da yetmezdi bisküvimizi çaya batırırdık: Gülüşümüzün bütün dişleri tamamdı da gençliğimizin üç dişi eksikti.</st></p>
      <p><st c="2598">Ankara’da “yaşamaya” sen İstanbul’a gittikten sonra başladım. </st><st c="2661">Aslında biraz da buruk başladım! </st><st c="2694">Ortak hatıralarımızla dolu yerlerin hızla değiştiğini görüyordum. </st><st c="2760">Sizin sokaktaki bahçeli evler birer birer yıkıldı, basket oynadığımız park taştan betondan sevimsiz bir konser alanına dönüştü, </st><span epub:type="pagebreak" id="page129" title="129"></span><st c="2888">pazaryerine dev bir bina konduruldu, Cuma Pazarı binanın içine taşındı. </st><st c="2960">Caneriklerine bahar güneşi vurmuyordu! </st><st c="2999">Ne yapalım öyle caneriğini? </st><st c="3027">Dershaneye giderken durup seyretmeye ve her seferinde farklı bir şeye benzetmeye bayıldığımız o heykelin olduğu meydan, “Maltepe yönüne devam eden araçların” hiç beklemeden geçtiği bir kavşak oldu. </st><st c="3225">Alt ve üst geçitler, insan yutan canavarları andıran binalar, otomobiller, iş makineleri, reklam panoları, başımıza her an bir şey düşebilir korkusu bütün şehri sardı.</st></p>
      <p><st c="3392">Her şeye rağmen gezip gördükçe Ankara’da sevdiğim yerler oldu. </st><st c="3456">Hepsi de yakın ya da uzak geçmişten hâlâ bir şeyler taşıyan yerler. </st><st c="3524">Hacı Bayram ve çevresinin kasaba havası. </st><st c="3565">Yenimahalle’nin terk edilmiş sineması, meyhaneler sokağı ve Yeni Huzur Oteli. </st><st c="3643">Subayevleri’nde hissettiğim tatil yeri neşesi, parlaklığı. </st><st c="3702">Doğanşehir’in dar, gökyüzü göstermeyen sokakları. </st><st c="3752">Cebeci’nin üst tarafındaki bahçeler. </st><st c="3789">Beştepe’deki şehre hâkim tepe. </st><st c="3820">Kale’nin buyurganlığı. </st><st c="3843">Ulus’ta güzel isimli sokaklar: Kediseven Sokağı, Susam Sokağı, Tarhana Sokağı. </st><st c="3922">At Pazarı’nda kuş kadar bir sokak: Kuş Sokağı. </st><st c="3969">Ve o akşam şiir dinletisi için gittiğimiz, senin daha önce hiç görmediğini söylediğin, Sarıkadın Sokağı. </st><st c="4074">Ben o sokağı da bilir, severim. </st><st c="4106">Damla’yı da Sevgi’yi de götürmüştüm oraya. </st><st c="4149">Birkaç kez, yarım ekmeğin içine her şeyi doldurup verdikleri küçük dükkânlarda yemek yemiştim, onca şeyin içinde bir tek ketçabın ve turşunun tadını alarak. </st><st c="4306">Hatta o akşam gittiğimiz, minyatür iki katlı evlerden bozma “café”lerden birinde Sevgi’yle, servis yapan çocuğun arkasını her dönüşünde öpüşmüştük. </st><st c="4454">Gece geç bir saatti, oradan çıkıp sokaktan aşağı Kurtuluş’a doğru yürürken, iki katlı evlerden birinin üst penceresi açılmış, adamın biri ıslık çalarak bir güzel işemişti. </st><st c="4626">Adamın çişine kazandırdığı görkemli kavis tek kemerli bir köprü gibi sokağı enlemesine kat ediyordu.</st></p>
      <p><st c="4726">Diyeceğim, oraları gayet iyi biliyordum. </st><st c="4768">Delikanlı ağzıy</st><span epub:type="pagebreak" id="page130" title="130"></span><st c="4783">la, benim çöplüğümdü. </st><st c="4806">Yalnızca insanların değil mekânların da beni heyecanlandırdığını, duygulandırdığını anlamıştım oralarda. </st><st c="4911">Gençken insanların peşinde aptal gibi koşturup durursun. </st><st c="4968">Sonra bir şey olur bir şey biter, vazgeçersin, kendini şehrin dinlendirici, teselli edici, şefkatli kollarına bırakırsın: Eski evler, ağaçlı sokaklar, yüksek tavanlı kahvehaneler, çay bahçeleri, parklar, eski berber dükkânları, eski bakkal dükkânları ve mavi doğramalı camekânlarında insanın alıp koynuna sokmak istediği ekmekleri sergileyen fırınlar...</st></p>
      <p><st c="5321">Ama o akşam hiç böyle şeyler düşünmüyordum tabii.</st></p>
      <p><st c="5371">“Café”ye girerken ha bire birbirimize dirsek atıyorduk. </st><st c="5428">Neler yaşayacağımızı kestiremiyorduk. </st><st c="5466">Nihal gidip dağınık saçlı Bora’sına sarılmıştı. </st><st c="5514">Sonra yine o kemikli ince el. </st><st c="5544">Yenilgi duygusu. </st><st c="5561">Çocuk incelik gösterip bizi bir yere oturtmuş, biraz sohbet etmişti. </st><st c="5630">Güzel gözlerini, fazla yukarılara çıkmayan seyrek, yumuşak sakalının iyice çekici hale getirdiği ağzını hayranlıkla seyretmiştim. </st><st c="5760">Ve birden her şeyi anlamıştım! </st><st c="5791">O akşamdan neredeyse bir yıl önce, Nihal’in zilzurna sarhoş olmasına yol açan bu çocuktu. </st><st c="5881">Nihal’i eve getiren arkadaşlarının ağızlarında geveledikleri isim onun ismiydi. </st><st c="5961">Üzerinde durmamış, sonra da unutup gitmiştik. </st><st c="6007">Ama Nihal’in ismini söylerken yüzünde beliren o ifade, o hınzır gülümseme, farkında olmadan belleğime kaydettiğim bu ayrıntıyı su yüzüne çıkaracak kadar sarsmış, sinirlendirmişti beni.</st></p>
      <p><st c="6191">Kapının hemen yanından başlayıp üç duvar boyunca uzanan sedirlerle ve ortadaki üç beş masayla iyice daralan giriş katının bir köşesinde ahşaptan kürsümsü bir yükselti, üzerinde de iki tabure vardı. </st><st c="6390">Dinleti saati geldiğinde nereden çıktığını anlamadığım bir çocuk elinde gitarıyla taburelerden birine oturmuş, bizden tarafa bakıp başıyla Bora’yı çağırmıştı. </st><st c="6549">Bora, Nihal’in yanından kalkıp sahneye doğru gi</st><span epub:type="pagebreak" id="page131" title="131"></span><st c="6596">derken, sevgililerin elleri birbirinden o kadar zor ayrılmıştı ki, kolu öne yukarı doğru uzanmış kızımız neredeyse yerinden kalkacak, şairinin peşinden gidecekti. </st><st c="6760">Bu abartılı ayrılık sahnesi, Bora’nın taburesine çıkıp gitarcıdan bir tomar kâğıt almasına kadar sürmüştü, bizim zihnimizde. </st><st c="6885">Bizim köhne zihnimizde. </st><st c="6909">Hoparlörlerden gelen müzik susunca konuşmalar fısıltıya dönüşmüş, atılması gereken kahkahalar şiddeti denetlenerek atılmış, kısa tutulmuştu. </st><st c="7050">Şair ve gitarcı taburelerine iyice bir yerleşirken ahşap sahnecik gıcırdamıştı. </st><st c="7130">Bora ilk şiirini okumaya hazırdı...</st></p>
      <p><st c="7165">Çetin, bu yeni nesil bizden daha iyi besleniyor, vitamini bol gıdalar alıyor, kundağa sarılmıyor, başları arkadan basık olmasın diye yan yatırılıyor, her gün banyo yapıyor değil mi? </st><st c="7348">Olanakları daha iyi, çağımız iletişim çağı, dünya ellerinin altında, değil mi? </st><st c="7427">Çetin sen de bir şey söylesene, Çetin bizi eziyor bu çocuk, mükemmelliğinden birkaç damla da bizim tasımıza koysun diye ağzımız açık bekliyoruz Çetin. </st><st c="7578">Çetin bari kuyruk sallama!</st></p>
      <p><st c="7604">Sana bakıyordum arada bir, kuyruk sallamıyordun ama büyülenmiş gibiydin. </st><st c="7678">Çeneni yumruğuna dayamış Bora’yı seyrediyordun. </st><st c="7726">Gözlerin dolmuştu galiba, parlıyorlardı. </st><st c="7767">Nihal’e bakmaya korkuyordum. </st><st c="7796">Benden şiir yazmamı neden istediğini düşünmek istemiyordum. </st><st c="7856">At yarışlarını, yağlı güreşleri, boks karşılaşmalarını düşünmek istemiyordum. </st><st c="7934">Çocuğun şiirleri gerçekten güzeldi. </st><st c="7970">Sesi, okuyuşu beni de çok etkilemişti. </st><st c="8009">Kimi dizelere bir melodiye eşlik eder gibi eliyle eşlik etmesi, alkışları kabul ederken ağzını sıkıca kapatıp başını hafifçe aşağı yukarı sallaması, yeni bir şiire başlamadan önce bir süre sessizce gitarı dinlemesi...</st></p>
      <p><st c="8226">Son ve öldürücü darbe: “Yeni öğrendiğim, ama öğretmenime duyduğum aşk nedeniyle anadilimden daha iyi öğrendiğim dilde bir şiir...” girişiyle, Nihal’e bakarak okuduğu şiir. </st><st c="8399">Çetin, Nihal ne öğrettiyse, nasıl öğrettiyse çocuğu sıkı </st><span epub:type="pagebreak" id="page132" title="132"></span><st c="8456">şair yapmıştı. </st><st c="8471">O şiirin son dizesini, belleğimin geri kalanını kanırtan bir kıskançlıkla hâlâ hatırlıyorum: “Sana doğru yuvarlanan yumağın kedisiyim ben.”</st></p>
      <p><st c="8610">Yaptım. </st><st c="8619">Dönüp Nihal’e baktım. </st><st c="8641">Gözleri dolmuş, yüzü al al olmuştu. </st><st c="8677">Dudaklarını açıp kapıyor ama bir şey söylemiyordu. </st><st c="8728">Bora işini ve seninle benim işimi bitirdikten sonra Nihal’in yanına geldiğinde, kızımız ellerini masaya koymuş belden yukarısıyla sağa sola sallanıyordu, bir beşikte hem kendisini hem sevgilisini sallıyor, nazlıyor, şımartıyordu.</st></p>
      <p><st c="8957">Bora’yı övdük. </st><st c="8973">“Müthiştin!” dedik. </st><st c="8993">Böylece kendimizi biraz korumuştuk Çetin, yoksa dağılıp gidecektik. </st><st c="9061">Genç âşıkların çevresine toplanan üç beş gevezenin yardımlarını da unutmamak gerek.</st></p>
      <p><st c="9144">Eve dönerken Nihal bize onu yalnız bırakmadığımız için teşekkür etti. </st><st c="9215">Biz de ona teşekkür borçluyduk. </st><st c="9247">Aklımızı bir ucundan kemiren belirsizliğe bir son vermişti: Onun Bora isminde bir sevgilisi vardı. </st><st c="9346">O halde Çetin ve Ender de sevip saydığı iki büyüğüydü, nasıl diyeyim ağabey gibi yani! </st><st c="9433">Her şey rezildi, berbattı! </st><st c="9460">İkimizi de sayısız kıskançlık nöbeti bekliyordu. </st><st c="9509">Aşağılık hissi. </st><st c="9525">Orta yaş bunalımı. </st><st c="9544">Kooperatif aidatı.</st></p>
    </section>
  <div id="charCountTotal" value="9562"></div></body>
</html>
