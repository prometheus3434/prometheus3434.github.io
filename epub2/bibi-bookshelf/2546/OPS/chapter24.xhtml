<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Bizim Büyük Çaresizliğimiz</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
    <section>
      <h1>
				<span epub:type="pagebreak" id="page121" title="121"></span>
        <span><st c="0">24</st></span>
      </h1>
      <p><span><st c="3">E</st></span><st c="5">vet yazdım Çetin! </st><st c="23">Önümde duran fırın sütlaca kaşığımı daldırdım. </st><st c="70">Beni kışkırtan iki şey, iki ayrı şeydi. </st><st c="110">Bir kere, Nihal’in şiir yazmamı isteyişinde, çok sevdiğim bir yazarın enfes bir öyküsünü hatırlatan bir şeyler vardı. </st><st c="228">O öyküde de küçük bir kız, yazar kahramanımızdan kendisi için bir öykü yazmasını istiyordu. </st><st c="320">Aynı kırılgan ama cesur isteyiş, aynı çocuksuluk. </st><st c="370">(İlgilenmeyeceğini bildiğimden yazarın ve öykünün ismini yazmıyorum, senin o durgun aklını bulandırmayalım değil mi Çetin!) Sevdiğim bir öykü gelip kendisini, bir parodi olarak bile olsa yaşamamı önerirse, nasıl reddederim?</st></p>
      <p><st c="593">İkincisi bu şiir ikide bir tuzla buz olan imgemi (Bu kırılgan ve lanet şeyi hayatın boyunca taşımak zorunda olmak ne kötü!) sağlamlaştırma olanağı verecekti. </st><st c="752">Ayrıca şu da var: Bu isteği yerine getirerek, onun için şiir yazmakta hiçbir sakınca görmeyecek kadar rahat ve doğal bir ilişkimiz olduğunu göstermiş olacaktım, en başta kendime. </st><st c="931">Çetin, her şeyin bu kadar ince hesap işi olması berbat değil mi? </st><st c="996">Şimdi düşününce, arzu ahlakla çatışma eğilimi gösterirse, </st><span epub:type="pagebreak" id="page122" title="122"></span><st c="1054">ilişkinin de hesap işi olması zorunluluktur, derim. </st><st c="1106">Süsleme sanatı!</st></p>
      <p><st c="1121">Şiirle ne kadar uğraştım, bilemezsin! </st><st c="1160">Maltepe Pazarı’ndan aldığım tek ortalı defterlerden birini bitirdim. </st><st c="1229">Yaz boz, yaz boz... </st><st c="1249">Sonunda nasıl soğuk bir şey çıktı, takır tukur bir şey! </st><st c="1305">Nihal’in ayaklarına kapanmak ile yaşıma konumuma uygun mesafeyi korumak arasında bocaladım. </st><st c="1397">Şu mayıs ile ilgili dize örneğin... </st><st c="1433">Önce “Yan yana geldiğinizde kendini göstermek için bir adım öne çıkar mayıs” gibi bir şeydi. </st><st c="1526">Şiir sanatının türlü taklalarını attırarak o dizeyi son haline getirdim. </st><st c="1599">Bu arada, cüce sensin, kambur da ben. </st><st c="1637">İşte eğretileme denizinden bizim payımıza düşen! </st><st c="1686">Şiirin ismini, güzel bir Fransız filminin isminden esinlenerek koydum. </st><st c="1757">Gökadalarla çiçeklerin sarmalı nereden çıktı, ben de bilmiyorum. </st><st c="1822">Parmak ucuyla dokunulan aşk da güya Nihal’in ortaokuldayken yaşadığı şey, hani kitap sergisindeki üniversite öğrencisiyle... </st><st c="1947">“Acı” sözcüğünü ne yapıp edip kullandım ama “belirsizlik”...</st></p>
      <p><st c="2007">Nihal kendisi için yazılan bu şiirde kendisi gibi değil de, demirden dökülmüş bir heykelcik gibi duruyor, üstelik döküm çapakları alınmamış.</st></p>
      <p><st c="2148">Günlerce (gerçekten günler sürmüştü) uğraşıp bitirdikten sonra çizgisiz bir kâğıda temize çektim. </st><st c="2247">Nihal okuldayken odasındaki masaya bıraktım. </st><st c="2292">Şiiri sen evde yokken okusun istiyordum, yaptığım zamanlamada buna da dikkat etmiştim. </st><st c="2379">Kendimi öyle güçsüz hissediyor, yazdığım şiiri öyle ucuz buluyordum ki, bir de senin tarafından silkelenmeyi kaldıramazdım.</st></p>
      <p><st c="2502">O gün çok yorulmuştum.</st></p>
      <p><st c="2525">Nihal gelene dek kaç defa odasına girip şiiri aldım, sonra geri koydum, kendime lanet okudum, yüksek sesle yaşımı söyledim, kendimi ikna ettim, kendimi inkâr ettim, salonun penceresinden sokağa Nihal’in gelip gelmediğine bak</st><span epub:type="pagebreak" id="page123" title="123"></span><st c="2750">tım, şiiri yırttım, sonra yeniden yazdım, onun okuyunca ne diyeceğini benim ona ne söyleyeceğimi düşündüm ve pencerenin önünde beklerken onu gördüm. </st><st c="2900">Yürüyüşüyle, şeffaf bir meyveli şekere benzeyen siluetiyle beni ezdi, ezdi. </st><st c="2976">Koşarak odasına gittim, şiiri aldım, odama girip masamın önünde durdum ve odasına geri koştum. </st><st c="3071">Nihal anahtarını kilide sokana kadar iki kere daha şiiri getirip götürmeyi başarmıştım.</st></p>
      <p><st c="3158">Eve girdi. </st><st c="3170">Seslendi. </st><st c="3180">Odamın kapısında durup konuşmaya başladı. </st><st c="3222">Derslerin canına okuduğunu söyledi. </st><st c="3258">Bir hafta içinde iki sınava birden gireceğini söyledi. </st><st c="3313">Yemekhanede yediği yemeğin midesini ekşittiğini söyledi. </st><st c="3370">“Bu gürültüde nasıl çeviri yapıyorsun?” diye sordu. </st><st c="3422">(Çetin ben gürültü filan duymuyordum, oysa senin odanın penceresinden görünen, sokağın son iki katlı binası da yıkılıyordu.) Bunu sorar sormaz iş makinesi durdu. </st><st c="3584">Gürültü kesildi. </st><st c="3601">Nihal sağ eliyle arkasında bir yerleri gösterip güldü. </st><st c="3656">Banyoya girdi. </st><st c="3671">Şırıltı. </st><st c="3680">Klozetin kapağını kapattı. </st><st c="3707">Sifonu çekti. </st><st c="3721">Su sesleri. </st><st c="3733">Burnunu sildi. </st><st c="3748">Banyonun kapısını açtı. </st><st c="3772">Odasına girdi odasına girdi, evet odasına girdi. </st><st c="3821">Hayır portmantoya bıraktığı çantayı aldı. </st><st c="3863">Çantaya bağlı anahtarlık şıkırdadı. </st><st c="3899">Odasına girdi. </st><st c="3914">Kapıyı kapattı. </st><st c="3930">Sesler belirsizleşti. </st><st c="3952">Ses yok. </st><st c="3961">Sessizlik...</st></p>
      <p><st c="3973">Birden kapıyı açtı, salonu çabucak geçip odamın kapısında belirdi. </st><st c="4041">Kâğıdı iki eliyle birden tutarak yanıma geldi. </st><st c="4088">Neredeyse omzuma değecek kadar yaklaştı. </st><st c="4129">Başı eğik, sesi ağlamaklı, “Bu benim ömrümde okuduğum en güzel şey!” dedi. </st><st c="4204">Öylece bir süre durdu.</st></p>
      <p><st c="4226">“Ve perde!” diyordum içimden, “Ve perde!”</st></p>
      <p><st c="4268">Nihal odadan çıktıktan sonra yazdığım şiiri bir kez daha okudum. </st><st c="4334">“Bunu o da okudu!” diye diye okudum. </st><st c="4371">Masadan kalkıp yatağıma uzandım. </st><st c="4404">Yorulmuştum Çetin. </st><st c="4423">Sizin Murat Ağabey ile İstanbul’daki ilk evinizin balkonunu temizlemiş kadar yorgundum. </st><st c="4511">Uyumak istiyordum. </st><st c="4530">Nihal biraz sonra </st><span epub:type="pagebreak" id="page124" title="124"></span><st c="4548">tekrar gelip “Mevsimlerin tekrar edemediği şeyin” ne olduğunu sorduğunda, hiç de anlayışlı davranmadım. </st><st c="4652">Ona bakmadan, yattığım yerden “Bana bunu yapma Nihal!” dedim. </st><st c="4714">“Bana bunu yapma!”</st></p>
      <p><st c="4732">İşte perde o zaman kapandı.</st></p>
      <p><st c="4760">Sonraki günler ben de Nihal de baş başa kalmamak için elimizden geleni yaptık. </st><st c="4840">Bir soğukluk girmişti sanki aramıza. </st><st c="4877">Şiir yazmış olmamın yol açtığı bir tedirginlik...</st></p>
      <p><st c="4926">Sen sevgili dostum, her şeyden habersiz, Nihal’in ayakkabısının eskiyen bağcıklarını değiştiriyor, küçük kızımızın bir ayı yavrusunu okşar gibi göbeğini okşamasına izin veriyor, onun odasının önünden geçerken ellerini beline koyup parmak uçlarında zıplıyordun. </st><st c="5188">Sorunu halletmiş gibi görünüyordun. </st><st c="5224">Hep söylersin ya, istediğin zaman sigarayı bırakacağını. </st><st c="5281">Bunu kaç kişiden duydum, ben de kaç kez söyledim, ama bir tek sana inanıyorum. </st><st c="5360">Bir yandan hiç olmazsa birimizin kendini kurtarmış olmasına seviniyor, bir yandan da beni yalnız bıraktığın için sana kızıyordum.</st></p>
      <p><st c="5489">Meğer sen de pek iyi değilmişsin!</st></p>
      <p><st c="5523">Nihal bizi arkadaşlarıyla tanıştırmak istediğini söylediğinde... </st><st c="5589">Ben mercimekli köfte yapacaktım, sen peynirli kol böreği, fırını yakmışken bir de kek çırpacaktık. </st><st c="5688">Kaç kişi gelecekti? </st><st c="5708">Lale, Cem ve Bora... </st><st c="5729">Cem mi, Bora mı? </st><st c="5746">İkimizin de kafasına aynı soru takıldığı için göz göze gelmemeye çalışmıştık. </st><st c="5824">Evet kimi zaman birbirimizin aklından geçenleri okuyoruz ama bu canımızı sıkıyor, bunun pek iyi bir şey olmadığını düşünüyoruz.</st></p>
      <p><st c="5951">Galiba sen de ben de, Nihal daha kapıyı açar açmaz sorumuzun yanıtını almıştık. </st><st c="6032">Biz mutfağın önünde duruyorduk, eşikten adımını atan dağınık saçlı hafif sakallı delikanlıdan yayılan şeyi algılıyorduk. </st><st c="6153">Bir tür “gençliğimle yakışıklılığımla sizi ezerim” kokusu ve ancak bizim gibi orta yaşlı zamparaların duyabileceği frekansta bir bekçi düdüğü...</st></p>
      <p><span epub:type="pagebreak" id="page125" title="125"></span><st c="6297">Onlara doğru bir iki ebeveyn adımı. </st><st c="6334">“Hoş geldiniz çocuklar!” Ellerini sıktık. </st><st c="6376">Lale’nin o gece Nihal’i eve getiren kızlardan biri olduğunu fark ettik. </st><st c="6448">“Geçin geçin, üstünüzdekileri şuraya asın, terlik giyin, çay da olmak üzere...” İnce, kemikli bir eli vardı, o atletik görünümüne karşın, elinin elimde bıraktığı his erkekçe bir kırılganlıktı. </st><st c="6641">İkimiz bir araya geldiğimizde de böyle bir his bırakıyormuşuz insanlarda, Damla söylemişti, birlikte tatile gittiğimizde.</st></p>
      <p><st c="6762">Sezgileri suya eğilen ceylanların kulakları gibi işleyen sevgili dostum! </st><st c="6836">Misafirlerimiz evimize girdiğinde genç rakibimizi mi izleyeyim, yoksa seni mi bilememiştim. </st><st c="6928">Müthiştin! </st><st c="6939">Ellerinle kollarınla gençleri salona doğru yönlendirirken kıpkırmızı bir yüzle bana bakıyor, onlarla değil benimle konuşuyordun: “Evet siz keyfinize bakın, bizim çıkmamız gerek. </st><st c="7117">Nihal çayı az önce demledim, ikiyi yirmi geçe, üçe yirmi kala demini alır, kekin üstüne hindistancevizi serpmeyi unutma, alkollü bir şey içmek isterseniz odamda kanyak var, hoşça kalın, hoşça kalın...” Harikaydın Çetin. </st><st c="7337">Nefes almadan kurduğun bu cümleler misafirlerimizi gülümsetmiş, Nihal’in ikimize şaşkın şaşkın bakmasına neden olmuştu.</st></p>
      <p><st c="7456">Otomobili sert ve hızlı kullandığın zamanlar vardır. </st><st c="7510">Böyle bir zamandı. </st><st c="7529">Nereye gittiğimizi bilmeden gidiyorduk. </st><st c="7569">Az sonra sakinleştin, hareketlerin yumuşadı. </st><st c="7614">O eşsiz sesinle “Dostum!” diye seslenerek (o ve u burnundan diğer harfler alfabeden) dizime vurdun. </st><st c="7714">“Kusura bakma dostum. </st><st c="7736">Birden dayanamadım. </st><st c="7756">Kızdın mı bana?” Sonra vites kolunun dibindeki küçük bölmede duran bozuk paraları alıp bana doğru uzattın.</st></p>
      <p><st c="7862">Gazi Mahallesi’nin Atatürk Orman Çiftliği tarafındaki sokaklardan birine park ettik. </st><st c="7948">Anayola yakın bir yerden dikenli telleri aşıp demiryoluna girdik. </st><st c="8014">Demiryolu boyunca biraz yürüdük. </st><st c="8047">Gökyüzü griydi, ama grisi tam karışmamış</st><span epub:type="pagebreak" id="page126" title="126"></span><st c="8087">tı. </st><st c="8092">Küçük, kapkara bulutlar koyudan açığa doğru boğum boğum uzanan bulut tabakasının önünde hızla hareket ediyor, seyreliyor, yeniden toparlanıyordu. </st><st c="8238">Kapalı ama şenlikli bir hava. </st><st c="8268">Yağmurun yakın olduğunu belli eden bir serinlik. </st><st c="8317">Küçük bir tümseğe yan yana oturmuş demiryolunun diğer yanında sıralanmış yapraksız kavaklara, kavakların arasından görünen tarlalara bakıyorduk. </st><st c="8462">Daha arkada çok katlı çirkin binalar bir tepeye doğru tırmanıyordu, tepenin üzerinde verici istasyonlarının sivri, çılgın kalabalığı...</st></p>
      <p><st c="8597">Sincan yönüne giden banliyö treni bağırtıyla geçtikten sonra, biri bir traversin üzerinde, diğeri kahverengi taşların arasında, akarken donup kalmış izlenimi veren, daire-elips karışımı bir şekil almış pırıl pırıl bozuk paraları görünce, birbirimize sarılmıştık.</st></p>
    </section>
  <div id="charCountTotal" value="8860"></div></body>
</html>
