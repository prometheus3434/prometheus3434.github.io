<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Bizim Büyük Çaresizliğimiz</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
    <section>
      <h1>
				<span epub:type="pagebreak" id="page153" title="153"></span>
        <span><st c="0">29</st></span>
      </h1>
      <p><span><st c="3">K</st></span><st c="5">apı çaldığında balkondaki fesleğenleri suluyordum. </st><st c="56">Anahtarıyla açtığını bildiğim halde, Nihal’dir diye umutlanmıştım.</st></p>
      <p><st c="122">Lacivert büyükçe bir çantayı omzuna asmış, elinde kırmızı plastikten bir dosya tutan genç bir kızdı. </st><st c="224">Evin hanımıyla görüşmek istediğini söyledi. </st><st c="268">Ona evin hanımının olmadığını söyleyince, kendisi de pek inanmadan, öğrenci olup olmadığımı sordu. </st><st c="367">Başımı iki yana salladım, sabırsızlıkla ona baktım. </st><st c="419">“O zaman...” diyerek başladığı, sonunu getiremediği bir giriş konuşması yaptı. </st><st c="498">Bir eliyle dosyayı göğsüne bastırırken, diğer eliyle omzuna asılı çantadan, iki temizlik bezi ile bir bulaşık süngerinin bir arada bulunduğu paketi çıkardı. </st><st c="655">Almayacağımı söyledim. </st><st c="678">Acıklı bir gülümsemeyle karşılık verdi. </st><st c="718">Üniversitede öğrenci olduğunu okumak için paraya... </st><st c="770">Birden sustu. </st><st c="784">Başını hafifçe eğip sağ omzumun üzerinden salondaki kitaplığa baktı, “Bunların hepsi roman mı?” diye sordu. </st><st c="892">Ben ne yanıt vereceğimi düşünürken, “Ben de çok roman okurum,” dedi, dönüp karşıdaki öğretmen çiftin kapısını çaldı. </st><st c="1009">Beyaz gömleğin altına </st><span epub:type="pagebreak" id="page154" title="154"></span><st c="1031">giydiği bej pantolonun arkası, terden, belinden kıçına dek çizgi halinde ıslanmıştı. </st><st c="1116">Çaldığı kapının açılmayacağını biliyordum, bezgin yüzünü tekrar görmemek için kapıyı hemen kapattım.</st></p>
      <p><st c="1216">Çetin, senin bir işyerinde, çalışma saatleri belli bir işte çalışıyor olmanın bir iki üstünlüğü olduğunu düşünmüşümdür hep. </st><st c="1341">Bir kere, o dönemler için, Nihal’i düşünmeye pek zamanın olmuyordu, dahası işyerinde oturup onu beklemiyordun! </st><st c="1452">Bu çok önemli bence. </st><st c="1473">Onu bekledikçe, onun evin ve odamın kapısında belirmesiyle çıkan seslere koşullandıkça (Nihal’in köpeği!), ona daha çok bağlanmıştım ben. </st><st c="1611">Daha çok özlemiştim. </st><st c="1632">Nihal’i geçiyoruz. </st><st c="1651">Memleketlerinden pul biber, yeşil mercimek, kuru incir vesaire getiren iş arkadaşlarını saymazsak, gündüz vakti sabırla ve tabii kahırla kapı kapı dolaşıp, tuvaletler için koku giderici, su arıtma cihazı, masa örtüsü, hurç, elektrikli süpürge, tencere, cezve takımı satmaya çalışan pazarlamacıların yürek burkan hallerinden uzak kalabiliyordun. </st><st c="1996">Bir de tabii maaşın, sigortan vardı, öğleleri de üç kap yemek!</st></p>
      <p><st c="2058">Şu yaşadığım hayattan daha anlamlı daha yüksekte bir hayat var mı? </st><st c="2126">Nihal’i değil de o pazarlamacı kızı seveceğim, onun peşinden gideceğim, onu mutlu etmeye çalışacağım bir hayat mümkün mü? </st><st c="2248">Ne kadar zor! </st><st c="2262">Okumuş yazmış, meslek sahibi anne babanın tek oğlu olarak yaşadığım rahat hayatın ve şimdi seninle keyfini sürdüğümüz günlerin, ekonomik göstergelerle ifade edilebilirliği, ekonominin insan-tanımaz diline çevrilebilirliği... </st><st c="2487">Bu katı gerçeklik... </st><st c="2508">Bu canımı sıkmamalı, öyle mi? </st><st c="2538">Yanlış çeviri deyip geçmeli miyim?</st></p>
      <p><st c="2572">Kaç genç kız, olanakları sınırlı hayatının bunaltısıyla, evden çıkarken, “İnşallah yolda başıma bir şey gelir de bir daha dönmem!” diye bağırıyor evdekilere biliyor musun? </st><st c="2745">Nihal, büyük olasılıkla, hiç böyle bunalmadı. </st><st c="2791">Onun sakin bir hayatı oldu, belki biraz renksiz ama sakin ve rahat. </st><st c="2859">Evdeki</st><span epub:type="pagebreak" id="page155" title="155"></span><st c="2865">lere sesi çatlayana kadar bağırmadı, komşulardan duyulacak şekilde ağlamadı.</st></p>
      <p><st c="2942">Ama pazarlamacı kızdan hemen sonra, her şeyi, karşıtlıklar üzerine kurulu kötü yazılmış bir tiyatro oyununa çeviren bir zamanlamayla eve girdiğinde, ağlıyordu Nihal. </st><st c="3109">Hem de bayağı gürültülü ağlıyordu. </st><st c="3144">Korkuyla kapıya doğru gittim, ayakkabılarını çıkarırken gördüm. </st><st c="3208">Çantasını portmantonun önüne attı, Mevhibe Hanım’ın tavana bakıp başını iki yana sallamasına yol açacak biçimde sert adımlarla odasına girdi, kapıyı kapadı. </st><st c="3365">Bana da kapının ardından, incelttiğim sesimle birkaç saçma soru sormak düştü. </st><st c="3443">Nihal’in yanıtı azarlar gibiydi: “Yok bir şey!” Ben yine de anlayışlı ve naziktim: “Konuşmak istersen...” Konuşmak istersen ne? </st><st c="3571">Ne diyorsun Ender?</st></p>
      <p><st c="3589">Konuşmak istemedi. </st><st c="3609">Burnunu sildi, banyodan tuvalet kâğıdı aldı, odasına dönmeden önce, salondan, “Kusura bakma!” diye seslendi naneli nezleli.</st></p>
      <p><st c="3732">Az sonra kapı çaldı. </st><st c="3754">İhtiyar, bir sorun olup olmadığını soruyordu. </st><st c="3800">Yüzünün ifadesinden ve eliyle alt katı işaret etmesinden, bunu başkaları adına sorduğu anlaşılıyordu. </st><st c="3902">Nihal gibi ben de, “Yok bir şey!” dedim.</st></p>
      <p><st c="3942">Odamda çaresizlik içinde kıvrandım durdum. </st><st c="3986">Yanına gitmeyi, sana telefon etmeyi, Bora’yı pataklamayı ve Nihal odama gelirse ona “Ben hep yanındayım Nihal!” demeyi, gözlerini ve burnunu öpmeyi düşündüm, düşündüm. </st><st c="4154">Bizim kız içeride fork fork burnunu siliyor, kısa iniltilerle ağlıyordu.</st></p>
      <p><st c="4226">Sen eve girer girmez yanına gelmiş fısıldamıştım: “Ağlayarak geldi, çok ağladı.”</st></p>
      <p><st c="4307">Odasından artık ses gelmiyordu.</st></p>
      <p><st c="4339">“Olacağı buydu,” demiştin sen. </st><st c="4371">Ben başımı sallamıştım. </st><st c="4395">Kimsenin bilmediği bir şeyi bilen iki ihtiyar gibiydik, görmüş geçirmiştik. </st><st c="4471">Dedikodu yapmaya, fikir yürütmeye ehli</st><span epub:type="pagebreak" id="page156" title="156"></span><st c="4509">yetliydik. </st><st c="4521">Fikir yürütmek, diyorum, çünkü Nihal kendisiyle ilgili yine hiçbir şey anlatmıyordu. </st><st c="4606">Kürtaj sonrası ne yaşadığını, Bora ile ilişkilerini, bilmiyorduk. </st><st c="4672">Nihal’in bu tavrı düşünüldüğünde, kendinden söz etmek bir orta yaşlı erkek hastalığı gibi görünüyordu.</st></p>
      <p><st c="4774">Toparlanıp güzel bir yemek hazırladık. </st><st c="4814">Domatesli pirinç pilavı, bol rokalı bir salata ve cacık. </st><st c="4871">Ama Nihal yemeğe gelmemişti. </st><st c="4900">Bütün gece odasından hiç çıkmamıştı. </st><st c="4937">Dünya Kupası özetlerini kısık sesle izlemiştik. </st><st c="4985">Dondurmayı mutfakta, ayakta yemiştik, gizli gizli. </st><st c="5036">Bir yas havası vardı evde.</st></p>
      <p><st c="5062">Nihal o yas havasını suskun kalarak ve odasından pek çıkmayarak haziranın sonuna kadar sürdürdü. </st><st c="5160">Birkaç gün dışında hep evde kalmıştı.</st></p>
      <p><st c="5197">Çetin, neyi anlamıyorum, biliyor musun? </st><st c="5238">Bu kız o günlerde ağlayıp sızlarken, bir yandan da ders çalışıyor, sınavlara giriyordu. </st><st c="5326">Okulu hiç aksatmadı, mezun oldu. </st><st c="5359">Nasıl yapabildi bunu? </st><st c="5381">Yeni neslin hisleri derine nüfuz etmiyor, derilerinde kaşıntılı kızarıklıklar olarak kalıyor mu diyeceğiz? </st><st c="5488">Yoksa, kuruntularımız bize yine oyun mu oynadı? </st><st c="5536">Nihal’in durumu o kadar da kötü değil miydi? </st><st c="5581">Vallahi Çetin, seninle iki uzaylı gibiyiz, dünyalılardan hiçbir şey anlamıyoruz. </st><st c="5662">Karşımıza çıkıyorlar, biz atmosferlerindeki oksijen bolluğu yüzünden yemyeşil kesilmişken, her şey yolundaymış gibi bir de “Selam Dünyalı! </st><st c="5801">Biz dostuz!” dememizi bekliyorlar. </st><st c="5836">Serap’tan ayrıldığında yemeden içmeden kesildiğini, gömleğini pantolonun içine sokup fotoğraf çektirecek kadar zayıfladığını düşünüyorum da! </st><st c="5977">Kendimden örnek vermeyeceğim, soğukkanlılığımızı koruyalım.</st></p>
      <p><st c="6036">Ne yazın gelişinden ne Dünya Kupası’ndan bir şey anlamıştık. </st><st c="6098">Bir mevsimi elin böğründe karşılamak... </st><st c="6138">Bir gazetenin spor sayfasından Dünya Kupası maçlarının programını kesip odanın duvarına asmamak...</st></p>
      <p><st c="6236">Evet Nihal üniversiteyi bitirmişti. </st><st c="6273">Mezuniyet törenine </st><span epub:type="pagebreak" id="page157" title="157"></span><st c="6292">Fikret yetişmişti. </st><st c="6311">Nihal’in tören için sabah bir kuaföre gitmesini, yaptığı makyajı ve topuklu ayakkabılarını sen bile yadırgamıştın. </st><st c="6426">Törende biz de hazır bulunmuştuk. </st><st c="6460">Herkesin alkışladığı yerde biz de alkışlamıştık.</st></p>
      <p><st c="6508">O gece salondaki kanepeye Fikret için yatak hazırlarken yalnızca ikimiz vardık Çetin. </st><st c="6595">Salonda değil salak dostum, yeryüzünde, güneş sisteminde!</st></p>
      <p><st c="6652">Amerika’ya gitmek için hazırlıklara başlayan Nihal’i, evlerini mobilyalı olarak kiraya vermek için birkaç emlakçıyla görüşen Fikret’i uzaktan seyrediyorduk. </st><st c="6810">Her şeyin bir an önce olup bitmesini istiyorduk. </st><st c="6859">Nihal artık evin içindeki varlığıyla yalnızca iki yıl boyunca katlandığımız şeyleri, başımızın doğal isteklerimizle derde girmesi yüzünden içimizde verdiğimiz kavgaları hatırlatıyordu... </st><st c="7046">Genç olmayı kaldıramayışımızı, ihtiyarlığa sığınışımızı...</st></p>
      <p><st c="7104">Mezarlık ziyareti, iki yıl olmuş, ne çabuk geçmiş konuşmaları. </st><st c="7168">Aynı çiçekler. </st><st c="7183">Bir yıl önce bizim için ev ödeviydi. </st><st c="7220">Anne babalarının mezarları başında ne yapacağını bilmeden duran ağabey, kız kardeş. </st><st c="7304">Arkalarında mezarlarla dolu küçük bir tepe. </st><st c="7348">Reşit Bey’in mezarı tepenin öteki tarafında. </st><st c="7393">İzin isteyip gittik. </st><st c="7414">O gün babamın yaptığı konuşma... </st><st c="7447">Senle bana verilmişti işte bayrak. </st><st c="7482">İçimizden geçtiğini, içimizden aktığını hissediyor musun hayatın ve Nihal’in? </st><st c="7560">Bu akışın devam etmesi için yaşıyoruz. </st><st c="7599">Yaşıyoruz. </st><st c="7610">Belki artık yokuş aşağı. </st><st c="7635">Sahip olduklarımızı, en başta da o baş döndürücü, o hoş yüksekliği kaybederek. </st><st c="7714">Ama yaşıyoruz.</st></p>
    </section>
  <div id="charCountTotal" value="7728"></div></body>
</html>
