<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Bizim Büyük Çaresizliğimiz</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
    <section>
      <h1>
				<span epub:type="pagebreak" id="page15" title="15"></span>
        <span><st c="0">4</st></span>
      </h1>
      <p><span><st c="2">S</st></span><st c="3">enin kendini tuvalete güç bela atabildiğin ve işemenin güzelliğine methiyeler düzdüğün o geceden birkaç hafta sonra, Nihal gece geç saatte, arkadaşlarının kollarında, zilzurna gelmişti eve.</st></p>
      <p><st c="192">Ne büyük çaresizlikti Çetin, ne büyük çaresizlik!</st></p>
      <p><st c="242">Akşam saatlerinde Nihal’in yine gecikeceğini düşünüp seninle yemek hazırlığına girişmiştik. </st><st c="335">Yıllar içinde öğrenmiştik, alışmıştık; yemek yaparken birimiz önden gider, diğerimiz soğan doğrayarak, maydanoz yıkayarak, salçayı, yağı hazırlayarak, ortalığı toparlayarak onu takip ederdi. </st><st c="526">İtaat esastı. </st><st c="540">O akşam önden giden sendin, kıymalı yumurta ve zeytinyağlı pırasa yapıyordun. </st><st c="618">Sebzeleri doğradığın kesme tahtasını, bulaşık süngerini yeşil sabunla köpürtüp yıkamaya kalkışınca, kıyamet kopmuştu! </st><st c="736">Tartışmıştık. </st><st c="750">(Seninle tartışmalarımızı çok seviyorum Çetin. </st><st c="797">Bizi zindeleştirdiğini hissediyorum. </st><st c="834">Titreyen sesinin, senin için fazla “ciddi” kaçan sözcüklerinin, tek atımlık saldırganlığının karşısında soğukkanlılığımı korumaya çalışmak, gizliden gizliye mutlu ediyor beni. </st><st c="1010">Bu da oyunlarımızdan biri ve anlıyorum, </st><span epub:type="pagebreak" id="page16" title="16"></span><st c="1050">üzerimde senden başka herhangi birinin etkisine dayanamıyorsun. </st><st c="1114">Öyle ki o akşam, beni üzmemek için ismini ağzına almamaya özen gösterdiğin Sevgi’yi bile getirip savaş alanımızın ortasına koymuştun. </st><st c="1248">Sana kalırsa, makineye koymaya değmeyecek ufak tefek bulaşıkları sabunla yıkamam, kirlerle bağ yapabilen sabun moleküllerinin onları bulaşıklardan akan su yardımıyla ayırdığını söyleyen kimyanın değil, doğrudan Sevgi’nin aklıma soktuğu bir şeydi. </st><st c="1495">Ben hâlâ onun etkisi altındaydım, kişiliksiz bir âşık gibi onu taklit ediyordum. </st><st c="1576">Baksana, çaya kokulu çay karıştırılmasını istemiyordum, sinirlendiğimde papatya çayı içiyordum, sokaktan geçen sütçüden süt alıp yoğurt yapacağız diye tutturuyordum ve 1 Mayıs mitinglerine, cezaevlerindeki durumu protesto gösterilerine katılıyordum... </st><st c="1828">Okuduğum kitaplar yüzünden duygudaşlık hastalığına yakalanmasaydım Çetin, ben de sana kızabilirdim. </st><st c="1928">Neden yıllarca Murat Ağabey’in kanatları altında, İstanbul’da yaşadığını sorabilirdim. </st><st c="2015">Neden kadınlarla ilişkinde İngilizce şarkılar söyleyen bir bukalemuna dönüştüğünü sorabilirdim. </st><st c="2111">Ya da neden zamane burjuvaları gibi kasaplara “Etin var mı?” manavlara “Elman var mı?” diye sorduğunu... </st><st c="2216">Ama niye birbirimize tıpatıp benzeyelim ki! </st><st c="2260">Sadece şunu bil: Tartışmalarımızı gerçekten seviyorum. </st><st c="2315">Bir başkası gibi olmaya çalıştığımı veya bir “imaj” yaratmaya çalıştığımı düşündüğünde açtığın yaylım ateşini seviyorum. </st><st c="2436">Sevgi’ye gelince... </st><st c="2456">O konuya nasıl olsa sen ya da ben geri döneceğiz. </st><st c="2506">Şimdi Nihal’in kendisine, bize ve belirsiz geleceğindeki belirsiz erkeklere meydan okuduğu o geceyi hatırlayalım.)</st></p>
      <p><st c="2620">O akşam yemeğini, tartışmamız hep olduğu gibi kucaklaşmayla bittiğinde, mutfaktaki masada yan yana yemiştik. </st><st c="2730">Birbirimizi dirsekleyerek... </st><st c="2759">Bana iki lokmamda bir yemeğin güzel olup olmadığını soruyordun. </st><st c="2823">Her zamanki gibi. </st><st c="2841">Seninle ben Çetin, gücümüzü, güzelliğimizi, canlılığımızı kü</st><span epub:type="pagebreak" id="page17" title="17"></span><st c="2901">çük yaşantıları sabırla tekrar etmekten alıyoruz. </st><st c="2952">Ne kadar çok şeyi tekrar ettiğimizin, bundan nasıl bir haz aldığımızın farkında mısın? </st><st c="3039">Yirmi üç yıldır, lisedeyken sizin memleketten gelen kavurmaya ilk kırdığın yumurtadan bu yana, yaptığın yemeklerin nasıl olduğunu, o yemeği yerken, hazmederken, son bir kez de tuvalete giderken defalarca sorarsın. </st><st c="3253">(Tuvaletten çıktıktan sonra da, “nasıl geçtiğini” ayrıntılı bir biçimde sorarsın ama şimdi buna girmeyelim.) İstanbul’da sizde kaldığımda yere serdiğin yatakta rahat uyuyup uyumadığımı, balıklama atladıktan sonra atlarken bacaklarımı kırıp kırmadığını, sevgilini beğenip beğenmediğimi onlarca kez sorarsın. </st><st c="3560">Yanıtlarımla da yetinmez, “Gerçekten mi?” dersin, “Ciddi misin?” ya da “Yemin et!” Bir kez daha onaylatmak istersin. </st><st c="3677">Sana bütün soruların için tek bir yanıt vermeye kalkışmak, “Söyledim ya!” diye kestirip atmak ne kaba ve aptalca bir davranış olurdu! </st><st c="3811">Tekrarın ve hayatın güzelliğini reddetmek olurdu. </st><st c="3861">Hayat tekrardan ibarettir çünkü. </st><st c="3894">Hayatın gücü tekrarın gücüdür. </st><st c="3925">Günlerin, ayların, mevsimlerin gücü. </st><st c="3962">Tabii bir de şiirin. </st><st c="3983">Şiirlerin tekrar eden dizelerinin gücü. </st><st c="4023">Dinlere ne demeli? </st><st c="4042">Hindu’nun mantrasını tekrar etmesi, Müslüman’ın tespih çekmesi ve senin “Yemek güzel olmuş mu?” diye sorman...</st></p>
      <p><st c="4152">Yine uzaklaştık konudan değil mi Çetin!</st></p>
      <p><st c="4192">Evet yemek çok güzel olmuştu. </st><st c="4223">Kıymayı iyice kavurup içine kimyon ve karabiber koyman büyük incelikti. </st><st c="4295">Pırasaları küçük küçük doğrayınca, haklısın, yemeğin yalnızca görüntüsü değil tadı da değişiyordu, güzelleşiyordu.</st></p>
      <p><st c="4409">Biz daha masadayken kapı çaldığında, “Nihal’dir!” deyişinden, birbirimize belli etmeden onu beklediğimizi, aklımızın onda olduğunu anlamıştım. </st><st c="4553">Ama gelen kapıcımız İhtiyar’dı, aidatları topluyordu. </st><st c="4607">Bizim ilk kışımızdı, bilgimiz olsun diye söylüyordu, önümüzdeki dört ay iki katı aidat verecektik, malum yakıt giderleri, ayrıca bodrumun girişine </st><span epub:type="pagebreak" id="page18" title="18"></span><st c="4754">yapılacak demir kapı ve yenilenmesi gereken posta kutuları için de para toplanacaktı.</st></p>
      <p><st c="4839">O gece, Hülya Koçyiğit’in faytoncu kızı oynadığı filmi, aklımız bir hayli geciken Nihal’de olduğu için, yarım yamalak seyretmiştik; çekirdek içlemeyi daha ciddiye alıyor gibiydik. </st><st c="5020">Tarık Akan başka biriyle evlenince, faytoncu kızın bir mektup bırakıp kayalıklardan atlayarak intihar etmesi, tedirgin etmişti bizi. </st><st c="5153">O günlerin karanlığı içinde tuhaf işliyordu aklımız: Genç kız, intihar, Nihal. </st><st c="5232">İşte tamam, kurduk üçgeni.</st></p>
      <p><st c="5258">Deliği bulmaya çalışan anahtarın sesini duyduğumuzda, ikimiz birden kapıya yönelmiştik. </st><st c="5347">Duyduğumuz seslerde yabancı bir şey vardı. </st><st c="5390">Başarısız bir iki hamle, sonra anahtar deliğine doğru güçsüz bir itiş.</st></p>
      <p><st c="5460">Nihal iki arkadaşının kolundaydı. </st><st c="5495">Başını, ağırlığı yüzünden kaldıramıyormuş gibi, iki yana sallaya sallaya kaldırmış, “Sakın bana iyi davranmayın!” demişti.</st></p>
      <p><st c="5617">Şimdi olsa romantik-komik bir karşılık bulabilirdik, oysa o gece “Nihal ne bu halin!” diyebilmiştik. </st><st c="5719">Perişan görünüyordu değil mi Çetin? </st><st c="5755">Gündüz evden çıkarken görmemiştim, ama süslenip püslendiği belli oluyordu. </st><st c="5830">Makyaj bile yapmıştı. </st><st c="5852">Fakat her ne olduysa üstü başı dağılmış, makyajı iyice akmıştı. </st><st c="5916">Eteği kırış kırıştı, ayakkabısının teki elindeydi.</st></p>
      <p><st c="5966">İkimiz birlikte, bir paketi teslim alır gibi Nihal’i arkadaşlarının kolundan almıştık. </st><st c="6054">Arkadaşları, iki sarhoş kız, hemen gitmeye yeltenmişlerdi. </st><st c="6113">Bizse olan biteni öğrenmek istiyorduk. </st><st c="6152">Kızlar alelacele bir şeyler anlatmıştı: Bir arkadaşlarının evinde toplanmışlardı, çok içmişlerdi, Nihal ağlamıştı, kusmuştu, hayır anne ve babasından hiç söz etmemişti. </st><st c="6321">(Sorunun sahibi sendin sevgili dostum, insan psikolojisinin dolambaçsız yollarda yürüdüğünü, en kestirmeyi seçtiğini düşünüyordun!) Sonra iki kız birden bir oğlanın ismini geveleyip, kapının dışına bıraktıkları çantalarını sırtlayıp gitmişlerdi.</st></p>
      <p><span epub:type="pagebreak" id="page19" title="19"></span><st c="6566">Nihal aramızda duruyor, başıyla birlikte vücudunun üst kısmı da bir çember çiziyordu. </st><st c="6653">(Çetinciğim, hep sarhoşmuş gibi davranan lisedeki matematik öğretmenimiz olsaydı, “Anlatılmaya çalışılan hareket aslında bir koni tanımlar.” diye bizi uyarırdı, değil mi?) Sen bir kolundan ben bir kolundan tutup onu odasına götürmüştük. </st><st c="6890">İşte ilk kez o zaman gerçekten anlamıştım, Murat Ağabey’in henüz on sekizinde bir delikanlıyken sekiz yaşındaki senin sorumluluğunu üstlenmesinin nasıl ağır bir şey olduğunu.</st></p>
      <p><st c="7064">Nihal’in giysileri sigara kokuyor, soluğundan da rahatsız edici bir koku yayılıyordu. </st><st c="7151">Midede tek başına kalan özsuyun ağza doğru çıktığı yakıcı yolculuk. </st><st c="7219">“Aşağıda bir şey kalmadı, tamtakır kuru bakır”ın dile gelişi. </st><st c="7281">Sen böyle anlatımlardan hoşlanırsın Çetin.</st></p>
      <p><st c="7323">Yatağına oturtur oturtmaz Nihal kendini sırt üstü bırakmıştı. </st><st c="7386">Ayakta durup ona baktığımız kısa süre içinde o da bize bakmış, “Bana iyi davranmayın!” demişti, sarhoşların engebeli telaffuzuyla. </st><st c="7517">Pembe gömleğinin önü ıslaktı. </st><st c="7547">Uçlarına doğru hafifçe kıvrımlaşan saçlarından başını suyun altına soktuğu anlaşılıyordu.</st></p>
      <p><st c="7636">“Bana iyi davranmayın!” diye bağırdı tekrar.</st></p>
      <p><st c="7681">Ben ne yapacağımı bilmiyordum Çetin, ağlamaya başlamasından korkuyordum. </st><st c="7755">Sense bir dizini yatağa dayamış Nihal’in gömleğinin düğmelerini çözmeye başlamıştın bile. </st><st c="7845">Sen hep böylesindir işte: Kurdun beceremediğini becerir gerçek bir büyükanne olursun.</st></p>
      <p><st c="7930">Gömleğini çıkardıktan sonra Nihal’i sağa sola çevirip eteğinin kopçasını aramıştın. </st><st c="8015">Kopça eteğin arkasındaydı, Nihal yüzüstüydü. </st><st c="8060">Ten rengi bir sütyenin askılarıyla dörde bölünen sırtı ve çocuksu omuzları beni tedirgin etmişti. </st><st c="8158">Kendimi pis bir röntgenci gibi hissetmiş, senin çıkarmaya çalıştığın eteği uzanıp bir ucundan da ben çekiştirmiştim. </st><st c="8275">Nihal yüzü yastığa gömülü, ten rengi külotlu çorabıyla kal</st><span epub:type="pagebreak" id="page20" title="20"></span><st c="8333">mıştı; çıkardığı iniltiye benzer sesi ikimiz de kendi dilimize çevirmiştik: Bundan sonra ona iyi davranmayacaktık. </st><st c="8449">Çetin biliyor musun, tam o anda her şey bana müthiş kederli gelmişti. </st><st c="8519">Ten rengi külotlu çorabın içinden görünen çiçek desenli açık mavi külot, çorabı çıkardığımızda beyaz karnı enlemesine geçen pembemsi lastik izi, yorganın altına zor bela giren, girer girmez salya akıtarak sızan Nihal, ölümlerden arta kalan, bir fidan, bir fidan ve başka hiçbir şey...</st></p>
    </section>
  <div id="charCountTotal" value="8803"></div></body>
</html>
