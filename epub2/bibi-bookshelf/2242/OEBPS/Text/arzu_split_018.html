<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>arzu</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="normal"><sup class="calibre4">[<a href="../Text/arzu_split_008.html#footnote-100-7-backlink" id="footnote-100-7">7</a>]</sup> 1988'de meslektaşlarıyla fikir ayrılığına düşen bir Yüce Divan hakiminin, üzülerek, "uyuşturucu üzerine yeni bir Anayasal istisna" dediği şey, büyük ölçüde marihuana davalarına dayanıyordu. Örneğin, Illinois, Gates'e Karşı isimli davada (1983) Yüce Divan tamamen mantıksız araştırmalara dayanarak, hem Dördüncü Yasa Değişikliği'ne geniş kapsamlı yeni istisnalar koydu, hem de Altıncı Yasa Değişikliği'nin kişiyi, suçlayanlarla yüzleşme hakkından yoksun kıldı. Birleşik Devletler Silahlı Kuvvetleri'nin A.B.D. topraklarını denetlemede kullanılamayacağına hükmeden evladiyelik posse comitatus ilkesi, marihuanaya karşı savaş sırasında Başkan Reagan tarafından askıya alındı. Reagan, özellikle kuzey California'da yetiştiricileri bulmak için askeri birlikleri harekete geçirdi. Birinci Yasa Değişikliği de aynı şekilde zarar gördü: marihuana yetiştiricilerine yönelik dergiler taciz edildi ve hatta bir tanesi (Sinsemilla Tüyoları) basılıp kapatıldı. 1998'de federal hükümet, Birinci Yasa Değişikliği haklarını kullanarak hastalarla marihuananın tıbbi yararları konusunda konuşan doktorları, lisanslarını iptal etmekle tehdit etti. Aynı yıl Kongre, Columbia Bölgesi'ne, tıbbi marihuana üzerine bir referandumda yurttaşların oylarını saymama emri verdi. Kenevire karşı savaşın, Altıncı Değişiklik'ten doğan yargılanma hakkını olduğu gibi (çünkü aşırı ağır hükümler, çoğu marihuana sanığını itiraf ederek ceza indirimi almayı kabule zorluyordu), masumiyet önkabülünü de (çünkü mülke el koyma, hükümetin suçu kanıtlamadan mal ve hakları müsadere etmesine izin verir) yıprattığı su götürmez bir gerçek.</p>
  </div>

  <div class="calibre1" id="calibre_pb_19"></div>
</body>
</html>
