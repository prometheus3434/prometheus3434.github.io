<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
<meta name="ProgId" content="Word.Document"/><meta name="Generator" content="Microsoft Word 10"/><meta name="Originator" content="Microsoft Word 10"/><title>IrvinD</title><meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" type="text/css" rel="stylesheet"/><style type="text/css">
		@page { margin-bottom: 5.000000pt; margin-top: 5.000000pt; }</style></head>
  <body class="calibre">
<p class="MsoNormal"><span>bu ağrıyı hafifletmek için önermiştim.</span></p><p class="MsoNormal"><span> </span></p><p class="MsoNormal"><span><span>  </span>Olağan koşullarda Marie güç bir hasta olabilirdi, ama hele kazadan</span></p><p class="MsoNormal"><span>sonra şaşılacak kadar direngen ve iğneleyici olmuştu.</span></p><p class="MsoNormal"><span> </span></p><p class="MsoNormal"><span><span>  </span>--Hipnoz aptal ya da zayıf iradeli insanlarda sonuç verir. Onu</span></p><p class="MsoNormal"><span>bu nedenle mi benim için öneriyorsunuz?--</span></p><p class="MsoNormal"><span> </span></p><p class="MsoNormal"><span><span>  </span>--Marie, hipnozun irade veya zekayla hiç ilgisi olmadığına seni</span></p><p class="MsoNormal"><span>nasıl ikna edebilirim? Hipnotize olma yeteneği yalnızca insanın</span></p><p class="MsoNormal"><span>doğuştan gelme bir niteliğidir. Ne riski var bunun? Ağrının dayanılmaz</span></p><p class="MsoNormal"><span>olduğunu söylüyorsun - bir saatlik bir konsültasyonun</span></p><p class="MsoNormal"><span>seni biraz rahatlatması kuvvetle muhtemel.--</span></p><p class="MsoNormal"><span> </span></p><p class="MsoNormal"><span><span>  </span>--Size basit görünebilir ama ben aptal yerine konulmak istemiyorum.</span></p><p class="MsoNormal"><span>Hipnotizmayı televizyonda gördüm - kurbanlar geri zekalılara</span></p><p class="MsoNormal"><span>benziyor. Kuru bir sahnedeyken yüzdüklerini, ya da sandalyede</span></p><p class="MsoNormal"><span>otururken sandalda kürek çektiklerini sanıyorlar. Bir kadının</span></p><p class="MsoNormal"><span>dili dışarı uğramıştı ve onu içeri sokamıyordu.--</span></p><p class="MsoNormal"><span> </span></p><p class="MsoNormal"><span><span>  </span>--Bu tür bir şeyin başıma geleceğini düşünseydim, ben de senin</span></p><p class="MsoNormal"><span>kadar kaygılanırdım. Ama televizyon hipnozuyla tıbbi hipnoz</span></p><p class="MsoNormal"><span>arasında dünyalar kadar fark vardır. Sana ne bekleyebileceğini</span></p><p class="MsoNormal"><span>tam olarak anlattım. Esas olan şu ki hiç kimse seni denetim altına</span></p><p class="MsoNormal"><span>almayacak. Tersine sen kendini, ağrını denetim altına alabileceğin</span></p><p class="MsoNormal"><span>bir zihinsel duruma sokmayı öğreneceksin. Öyle görünüyor</span></p><p class="MsoNormal"><span>ki hala bana ve diğer doktorlara güvenmekte güçlük çekiyorsun.--</span></p><p class="MsoNormal"><span> </span></p><p class="MsoNormal"><span><span>  </span>--Doktorlar güvenilir olsalardı, sinir cerrahını zamanında çağırmayı</span></p><p class="MsoNormal"><span>akıl ederlerdi ve kocam hala hayatta olurdu!--</span></p><p class="MsoNormal"><span> </span></p><p class="MsoNormal"><span><span>  </span>--Bugün burada çok şey olup bitiyor, öyle çok konu var ki -</span></p><p class="MsoNormal"><span>ağrıların, hipnoza ilişkin kaygıların (ve hatalı görüşlerin), ve ben</span></p><p class="MsoNormal"><span>de dahil olmak üzere doktorlara olan öfken ve güvensizliğin -</span></p><p class="MsoNormal"><span>hangisine öncelik vereceğimi bilemiyorum. Sen de böyle mi hissediyorsun?</span></p><p class="MsoNormal"><span>Sence bugün nereden başlayalım?--</span></p><p class="MsoNormal"><span> </span></p><p class="MsoNormal"><span><span>  </span>--Doktor ben değil sizsiniz.--</span></p><p class="MsoNormal"><span> </span></p><p class="MsoNormal"><span><span>  </span>Ve terapi bu şekilde sürüp gitmişti. Marie kırılgan, öfkesi burnunda,</span></p><p class="MsoNormal"><span>bana açıkça itiraf edilmiş minnetine karşın çoğu kez alaycı</span></p><p class="MsoNormal"><span>ya da kışkırtıcıydı. Dikkatini hiçbir konuda toplayamıyor, hemen</span></p><p class="MsoNormal"><span>başka yakınmalara geçiyordu. Ara sıra kendini toparlıyor ve şirretlik</span></p><p class="MsoNormal"><span>ettiği için özür diliyordu, ama her defasında birkaç dakika</span></p><p class="MsoNormal"><span>sonra bir kez daha o öfkesi burnunda ve kendine acıyan Marie</span></p><p class="MsoNormal"><span>oluveriyordu. Biliyordum ki, özellikle bu kriz döneminde yapabileceğim</span></p><p class="MsoNormal"><span>en önemli şey ilişkimizi korumak ve onun beni uzaklaştırmasına</span></p><p class="MsoNormal"><span>izin vermemekti. Şu ana dek sebat etmiştim ama sabrım</span></p><p class="MsoNormal"><span>sınırsız değildi ve yükü Mike ile paylaşmak beni rahatlatmıştı.</span></p><p class="MsoNormal"><span> </span></p><p class="MsoNormal"><span><span>  </span>Aynı zamanda bir meslektaştan destek de istiyordum. Konsültasyona</span></p><p class="MsoNormal"><span>ilişkin gizli güdüm de buydu. Marie'yle neler çektiğime</span></p><p class="MsoNormal"><span>bir başkasının da tanık olmasını, birinin bana, --Çetin bir kadın:</span></p><p class="MsoNormal"><span>Onunla bayağı iyi bir iş yapmışsın,-- demesini istiyordum. Bu</span></p><p class="MsoNormal"><span>muhtaç tarafım Marie'nin çıkarları doğrultusunda hareket etmiyordu.</span></p><p class="MsoNormal"><span>Mike'ın kolay ve pürüzsüz bir konsültasyon geçirmesini</span></p><p class="MsoNormal"><span>istemiyordum: Onun da benim gibi uğraşmasını istiyordum.</span></p><p class="MsoNormal"><span>Evet, itiraf ediyorum, bir tarafım Mike'a güçlük çıkarması için</span></p><p class="MsoNormal"><span>Marie'ye destek veriyordu: --Haydi Marie, yap yapacağını!--</span></p><p class="MsoNormal"><span> </span></p><p class="MsoNormal"><span><span>  </span>Oysa seansın iyi gitmesi beni şaşırtacaktı. Marie iyi bir hipnotik</span></p><p class="MsoNormal"><span>denekti ve Mike onu ustalıkla ikna edip kendini trans haline</span></p><p class="MsoNormal"><span>geçirmeyi öğretti. Sonra anestetik bir teknik kullanarak Marie'nin</span></p><p class="MsoNormal"><span>ağrısına odaklandı. Onun kendisini dişçinin koltuğunda oturmuş</span></p><p class="MsoNormal"><span>novokain iğnesi olurken hayal etmesini önerdi.</span></p><p class="MsoNormal"><span> </span></p><p class="MsoNormal"><span><span>  </span>--Çenenin ve yanağının gitgide uyuştuğunu düşün. Şimdi çenen</span></p><p class="MsoNormal"><span>gerçekten hissiz. Ona elinle dokun ve ne kadar hissiz olduğunu</span></p><p class="MsoNormal"><span>gör. Elini bir hissizlik deposu olarak düşün. Hissiz yanağına</span></p><p class="MsoNormal"><span>dokunduğunda o da hissizleşiyor ve bu hissizliği bedeninin herhangi</span></p><p class="MsoNormal"><span>bir yerine aktarabiliyor.--</span></p><p class="MsoNormal"><span> </span></p><p class="MsoNormal"><span><span>  </span>Bu noktadan hareketle Marie'nin uyuşukluğunu yüzünün ve</span></p><p class="MsoNormal"><span>boynunun tüm ağrılı bölgelerine aktarması kolay bir adım oldu.</span></p><p class="MsoNormal"><span>Mükemmel. Yüzündeki rahatlama ifadesini görebiliyordum.</span></p><p class="MsoNormal"><span> </span></p><p class="MsoNormal"><span><span>  </span>Ardından Mike onunla ağrı hakkında konuştu. Önce ağrının</span></p><p class="MsoNormal"><span>işlevini anlattı: onun, çenesini ne kadar hareket ettirebileceği ve</span></p><p class="MsoNormal"><span>ne kadar kuvvetle çiğneyebileceği konusunda bir uyarma görevi</span></p><p class="MsoNormal"><span>yaptığını söyledi. Bu, tahriş olmuş zedelenmiş sinirlerden kaynaklanan</span></p><p class="MsoNormal"><span>ve hiçbir yararı olmayan ağrının karşıtı olan gerekli, işlevsel</span></p><p class="MsoNormal"><span>ağrıydı.</span></p><p class="MsoNormal"><span> </span></p><p class="MsoNormal"><span><span>  </span>Mike'ın önerisine göre Marie'nin ilk adımı ağrıları hakkında</span></p><p class="MsoNormal"><span>daha çok şey öğrenmekti: işlevsel ve gereksiz ağrıyı birbirinden</span></p><p class="MsoNormal"><span>ayırt etmekti. Bunu yapmanın en iyi yolu doğru soruları sormaya</span></p><p class="MsoNormal"><span>başlamak ve ağrısını çene cerrahıyla derinlemesine konuşmaktı.</span></p><p class="MsoNormal"><span>Çünkü yüzünde ve ağzında olup bitenleri en iyi bilen oydu.</span></p><p class="MsoNormal"><span> </span></p><p class="MsoNormal"><span><span>  </span>Mike'ın sözleri harikulade berraktı ve profesyonellikle babacanlığın</span></p><p class="MsoNormal"><span>en dozunda karışımıyla dile getiriliyordu. Marie ve Mike'ın bakışları</span></p><p class="MsoNormal"><span>bir an için birbirine kenetlendi. Sonra Marie gülümsedi</span></p><p class="MsoNormal"><span>ve başını salladı. Mike onun mesajı almış ve kaydetmiş olduğunu</span></p><p class="MsoNormal"><span>anladı.</span></p><p class="MsoNormal"><span> </span></p><p class="MsoNormal"><span><span>  </span>Sonra, besbelli Marie'nin yanıtından hoşnut, son görevine</span></p><p class="MsoNormal"><span>döndü. Marie çok sigara içiyordu ve Mike ile konsültasyonu kabul</span></p><p class="MsoNormal"><span>etme güdülerinden biri de sigarayı bırakma yolunda onun</span></p><p class="MsoNormal"><span>yardımını sağlamaktı. Bu alanda uzman olan Mike, iyi hazırlanmış</span></p><p class="MsoNormal"><span>parlak bir sunuşla başladı. Üç ana noktayı vurguluyordu:</span></p><p class="MsoNormal"><span>Marie'nin yaşamak istemesi, yaşamak için bedenine ihtiyaç duyması</span></p><p class="MsoNormal"><span>ve sigaranın bedeni için bir zehir olması.</span></p><p class="MsoNormal"><span> </span></p><p class="MsoNormal"><span><span>  </span>Mike bunu bir örnekle açıkladı: --Köpeğinizi düşünün, ya da</span></p><p class="MsoNormal"><span>şu anda bir köpeğiniz yoksa çok sevilen bir köpek hayal edin.</span></p><p class="MsoNormal"><span>Şimdi de 'zehir' diye etiketlenmiş köpek maması kutuları düşünün.</span></p><p class="MsoNormal"><span>Köpeğinize zehirli köpek maması yedirmezdiniz, değil mi?--</span></p><p class="MsoNormal"><span> </span></p><p class="MsoNormal"><span><span>  </span>Bir kez daha Marie ile Mike'ın bakışları kenetlendi ve bir kez</span></p><p class="MsoNormal"><span>daha Marie gülümseyip başını salladı. Mike hastasının durumu</span></p><p class="MsoNormal"><span>kavradığını bildiği halde yine de fikrini ısrarla onun kafasına</span></p><p class="MsoNormal"><span>sokmaya çalışıyordu: --O halde neden bedeninize, köpeğinize</span></p><p class="MsoNormal"><span>davranacağınız kadar iyi davranmayasınız?--</span></p><p class="MsoNormal"><span> </span></p><p class="MsoNormal"><span><span>  </span>Mike, kalan sürede kendi kendini hipnotize etme konusundaki</span></p><p class="MsoNormal"><span>derslerini pekiştirdi ve Marie'ye, sigara isteğine otohipnozla ve</span></p><p class="MsoNormal"><span>yaşamak için bedenine ihtiyaç duyduğu ve onu zehirliyor olduğu</span></p><p class="MsoNormal"><span>gerçeğine ilişkin artan bir bilinçle yanıt vermeyi öğretti.</span></p><p class="MsoNormal"><span> </span></p><p class="MsoNormal"><span><span>  </span>Mükemmel bir konsültasyon olmuştu. Mike fevkalade bir iş</span></p><p class="MsoNormal"><span>yapmıştı: Marie'yle iyi bir ilişki kurmuş ve tüm konsültasyon</span></p><p class="MsoNormal"><span>hedeflerine etkin bir biçimde ulaşmıştı. Marie, ondan ve birlikte</span></p><p class="MsoNormal"><span>yaptıkları çalışmadan besbelli hoşnut olarak ofisten ayrıldı.</span></p><p class="MsoNormal"><span> </span></p><p class="MsoNormal"><span><span>  </span>Sonradan, üçümüzün paylaştığı saat hakkında düşünceye daldım.</span></p><p class="MsoNormal"><span>Konsültasyon beni mesleki bakımdan tatmin etmekle birlikte</span></p><p class="MsoNormal"><span>aradığım kişisel destek ve takdiri bulamamıştım. Elbette Mike'ın</span></p><p class="MsoNormal"><span>kendisinden aslında ne istediğim konusunda hiçbir fikri yoktu.</span></p><p class="MsoNormal"><span>Benden çok daha genç bir meslektaşıma hiç de olgunca olmayan</span></p><p class="MsoNormal"><span>gereksinimlerimi kolay kolay itiraf edemezdim. Ayrıca, Mike Marie'nin</span></p><p class="MsoNormal"><span>ne kadar çetin bir hasta olduğunu ve benim onunla insan</span></p><p class="MsoNormal"><span>gücünü ne denli aşan bir iş yapmış olduğumu tahmin edemezdi</span></p><p class="MsoNormal"><span>- Marie onunlayken, belki de sırf aksilik olsun diye, örnek bir</span></p><p class="MsoNormal"><span>hastayı oynamıştı.</span></p><p class="MsoNormal"><span> </span></p><p class="MsoNormal"><span><span>  </span>Tabii bu düşünceler Mike ve Marie'den gizli kaldı. Sonra onların</span></p><p class="MsoNormal"><span>ikisini düşündüm - konsültasyon hakkında gizli düşünce</span></p><p class="MsoNormal"><span>ve görüşlerini, gerçekleşmemiş dileklerini. Bundan bir yıl sonra</span></p><p class="MsoNormal"><span>Mike, Marie ve ben, birlikte geçirdiğimiz süreyle ilgili olarak</span></p><p class="MsoNormal"><span>anımsadıklarımızı yazsaydık, acaba ne ölçüde uyuşurduk? Sanırım</span></p><p class="MsoNormal"><span>her birimiz, geçirdiğimiz saati bir diğerinin anlatımından tanımakta</span></p><p class="MsoNormal"><span>güçlük çekerdik. Ama neden bir yıl? Diyelim ki bunu</span></p><p class="MsoNormal"><span>bir hafta sonra yazdık? Ya da hemen bu anda? Bu saatin gerçek,</span></p><p class="MsoNormal"><span>kesin ve eksiksiz tarihçesini tekrar yakalayıp kaydedebilir miydik?</span></p><p class="MsoNormal"><span> </span></p><p class="MsoNormal"><span><span>  </span>Hafife alınacak bir soru değildir bu. Terapistler, hastaların çok</span></p><p class="MsoNormal"><span>eskiden olup bitmiş olaylar hakkında vermeyi seçtikleri bilgileri</span></p><p class="MsoNormal"><span>temel alarak, bir yaşamı yeniden kurabileceklerine inanma</span></p><p class="MsoNormal"><span>alışkanlığındadırlar: ilk gelişme yıllarının can alıcı olaylarını, anne</span></p><p class="MsoNormal"><span>ve babayla ilişkilerin, anne ve baba arasındaki, kardeşler arasındaki</span></p><p class="MsoNormal"><span>ilişkilerin gerçek niteliğini, aile sistemini, yaşamın ilk dönemlerindeki</span></p><p class="MsoNormal"><span>korku ve zedelenmelere eşlik eden iç yaşantıları,</span></p><p class="MsoNormal"><span>çocukluk ve ilkgençlik arkadaşlıklarının dokusunu keşfedebileceklerine</span></p><p class="MsoNormal"><span>inanırlar.</span></p><p class="MsoNormal"><span> </span></p><p class="MsoNormal"><span><span>  </span>Oysa tek bir saatin bile gerçekliği yakalanamıyorsa, terapistler,</span></p><p class="MsoNormal"><span>tarihçiler ve biyografi yazarları bir yaşamı herhangi bir kesinlik</span></p><p class="MsoNormal"><span>derecesine ulaşarak yeniden kurabilirler mi? Yıllar önce,</span></p><p class="MsoNormal"><span>bir hastamın ve benim, terapi seanslarımızdan her birine ilişkin</span></p><p class="MsoNormal"><span>kendi görüşlerimizi yazdığımız bir deney yürütmüştüm. Daha</span></p><p class="MsoNormal"><span>sonra notlarımızı karşılaştırdığımızda, zaman zaman aynı saati</span></p><p class="MsoNormal"><span>anlattığımıza inanmak güç olmuştu. Neyin yararlı olduğu konusundaki</span></p><p class="MsoNormal"><span>görüşlerimiz bile farklıydı. Ya benim şık yorumlarım?</span></p><p class="MsoNormal"><span>Onları hiç duymamıştı bile! Onların yerine, söylemiş olduğum</span></p><p class="MsoNormal"><span>rasgele, kişisel, destekleyici sözleri anımsıyor ve onlara değer</span></p><p class="MsoNormal"><span>veriyordu. (Bu farklı görüşler daha sonra bir kitap haline getirilip </span></p><p class="MsoNormal"><span>yayımlanmıştır: Every Day Gets a Little Closer: A Twice Told Therapy</span></p><p class="MsoNormal"><span>(New York: Basic Books, 1974).</span></p><p class="MsoNormal"><span> </span></p><p class="MsoNormal"><span><span>  </span>Böyle zamanlarda insan bir gerçeklik hakemine ya da seansın</span></p><p class="MsoNormal"><span>bir tür resmi, kesin imgeli enstantanesine özlem duyuyor. Gerçeğin</span></p><p class="MsoNormal"><span>bir yanılsama, en iyi olasılıkla katılımcıların oybirliğine dayanarak</span></p><p class="MsoNormal"><span>algının demokratikleştirilmesi olduğunun farkına varmak</span></p><p class="MsoNormal"><span>ne kadar tedirgin edici!</span></p><p class="MsoNormal"><span> </span></p><p class="MsoNormal"><span><span>  </span>Eğer o saati ben özetleyecek olsaydım, özetimi özellikle --gerçek--</span></p><p class="MsoNormal"><span>iki --an--ın çevresinde kurardım: Marie ve Mike'ın bakışlarının</span></p><p class="MsoNormal"><span>kenetlendiği ve Marie'nin gülümseyip başını salladığı iki an.</span></p><p class="MsoNormal"><span>İlk tebessüm Mike'ın Marie'ye ağrılarını çene cerrahıyla ayrıntılı</span></p><p class="MsoNormal"><span>olarak konuşmasını salık vermesini izlemişti; ikincisi ise Mike'ın,</span></p><p class="MsoNormal"><span>Marie'nin köpeğine zehirli mama vermeyeceği hususunu kuşkuya</span></p><p class="MsoNormal"><span>yer bırakmaz biçimde vurgulayışını izlemişti.</span></p><p class="MsoNormal"><span> </span></p><p class="MsoNormal"><span><span>  </span>Daha sonra Mike ile o seans hakkında uzun bir konuşmamız</span></p><p class="MsoNormal"><span>oldu. Mike mesleki açıdan bunu başarılı bir konsültasyon olarak</span></p><p class="MsoNormal"><span>görüyordu. Marie iyi bir hipnotik denekti ve Mike konsültasyon</span></p><p class="MsoNormal"><span>hedeflerinin tümüne ulaşmıştı. Ayrıca bu, iki hastayı hastaneye</span></p><p class="MsoNormal"><span>yatırdığı ve bölüm başkanıyla çatıştığı kötü bir haftanın ardından</span></p><p class="MsoNormal"><span>iyi bir kişisel deneyim olmuştu. Onun işinin ehli oiarak etkin bir</span></p><p class="MsoNormal"><span>tarzda çalışmasını benim izlemiş olmam da onu tatmin etmişti.</span></p><p class="MsoNormal"><span>Benden gençti ve çalışmalarıma her zaman saygı duymuştu. Hakkında</span></p><p class="MsoNormal"><span>olumlu düşünmem onun için çok şey ifade ediyordu. Benim</span></p><p class="MsoNormal"><span>ondan istemiş olduğumu onun benden almış olması kaderin</span></p><p class="MsoNormal"><span>bir cilvesi gibiydi.</span></p><p class="MsoNormal"><span> </span></p><p class="MsoNormal"><span><span>  </span>Ona o iki tebessümü sordum. Onları iyi anımsıyor, etki ve</span></p><p class="MsoNormal"><span>bağlantı anlamı taşıdıklarına inanıyordu. Konuşmasının güçlü</span></p><p class="MsoNormal"><span>noktalarında beliren tebessümler, Marie'nin onun mesajını anladığı</span></p><p class="MsoNormal"><span>ve etkilendiği anlamını taşıyordu.</span></p><p class="MsoNormal"><span> </span></p><p class="MsoNormal"><span><span>  </span>Oysa Marie'yle olan uzun ilişkimin sonucunda, ben bu tebessümleri</span></p><p class="MsoNormal"><span>çok farklı yorumlamıştım. Mike'ın, Marie'ye çene cerrahı</span></p><p class="MsoNormal"><span>Dr. Z.'den daha çok bilgi istemesini önerdiği zaman beliren ilk tebessümü</span></p><p class="MsoNormal"><span>ele alalım. Marie'nin bu doktorla ilişkisinin ardında öyle</span></p><p class="MsoNormal"><span>bir öykü vardı ki!</span></p><p class="MsoNormal"><span> </span></p><p class="MsoNormal"><span><span>  </span>Marie onunla yirmi yıl önce, Meksiko'da üniversitede aynı sınıfta</span></p><p class="MsoNormal"><span>okurken tanışmıştı. O zamanlar Dr. Z. yorulmak bilmeden</span></p><p class="MsoNormal"><span>ona kur yapmaya çalışmış ama ilgisine karşılık görememişti. Marie,</span></p><p class="MsoNormal"><span>kocasının geçirdiği araba kazasına kadar, onunla temasını</span></p><p class="MsoNormal"><span>kaybetmişti. Dr. Z. de ABD'ye gelmişti ve Marie'nin kocasının</span></p><p class="MsoNormal"><span>kazadan sonra getirildiği hastanede çalışıyordu. Kocasının, başında</span></p><p class="MsoNormal"><span>ölümcül bir yarayla komada kaldığı iki hafta boyunca, Marie</span></p><p class="MsoNormal"><span>için bir destek ve tıbbi bilgi kaynağı olmuştu.</span></p><p class="MsoNormal"><span> </span></p><p class="MsoNormal"><span><span>  </span>Marie'nin kocasının ölümünden hemen sonra Dr. Z., karısına</span></p><p class="MsoNormal"><span>ve beş çocuğuna karşın, Marie'ye yeniden kur yapmaya girişmiş</span></p><p class="MsoNormal"><span>ve ona cinsel yaklaşımlarda bulunmaya başlamıştı. Marie onu öfkeyle</span></p><p class="MsoNormal"><span>reddetmişti ama Dr. Z. yılmıyordu. Telefonda, kilisede ve</span></p><p class="MsoNormal"><span>hatta mahkemede (Marie, kocasının ölümündeki ihmali nedeniyle</span></p><p class="MsoNormal"><span>hastaneyi dava etmişti), göz kırpıyor ve şehvetle bakıyordu.</span></p><p class="MsoNormal"><span>Marie onun bu davranışlarını iğrenç buluyor ve reddedişleri giderek</span></p><p class="MsoNormal"><span>sertleşiyordu. Dr. Z., ancak Marie ona kendisinden tiksindiğini,</span></p><p class="MsoNormal"><span>dünyada bir gönül macerasına gireceği son erkek olduğunu</span></p><p class="MsoNormal"><span>ve eğer onu taciz etmeyi sürdürürse durumu karısına - ki korkulacak</span></p><p class="MsoNormal"><span>bir kadındı - bildireceğini söyleyince ısrarından vazgeçmişti.</span></p><p class="MsoNormal"><span> </span></p><p class="MsoNormal"><span><span>  </span>Marie tramvaydan düştüğünde başını çarpmış ve bir saat kadar</span></p><p class="MsoNormal"><span>baygın kalmıştı. Olağanüstü şiddetli bir ağrıyla uyandığında</span></p><p class="MsoNormal"><span>kendini umutsuzca yalnız hissetmişti: hiç yakın arkadaşı yoktu</span></p><p class="MsoNormal"><span>ve iki kızı da Avrupa'da tatildeydi. Acil servis hemşiresi ona doktorunun</span></p><p class="MsoNormal"><span>adını sorduğunda, --Dr. Z.'yi arayın,-- diye inlemişti. Dr.</span></p><p class="MsoNormal"><span>Z.'nin bölgedeki en yetenekli ve deneyimli çene cerrahı olduğu</span></p><p class="MsoNormal"><span>konusunda herkes hemfikirdi ve Marie şansını meçhul bir cerrahla</span></p><p class="MsoNormal"><span>deneyemeyecek kadar tehlikeli bir durumda olduğunu hissediyordu.</span></p><p class="MsoNormal"><span> </span></p><p class="MsoNormal"><span><span>  </span>Dr. Z. başlangıçtaki önemli cerrahi müdahalelerde (görünüşe</span></p><p class="MsoNormal"><span>göre mükemmel bir iş yapmıştı) duygularına hakim olmuş, ama</span></p><p class="MsoNormal"><span>ameliyat sonrası dönemde hepsi boşanıvermişti. Alaycı, otoriter,</span></p><p class="MsoNormal"><span>ve sanırım sadistçe davranıyordu. Marie'nin isterikçe aşırı tepki</span></p><p class="MsoNormal"><span>verdiğine kendini inandırmıştı ve yeterli ağrı kesici ya da yatıştırıcı</span></p><p class="MsoNormal"><span>ilaç yazmayı reddediyordu. Laf arasında tehlikeli komplikasyonlardan</span></p><p class="MsoNormal"><span>ya da yüzde kalabilecek çarpıklıklardan söz ederek</span></p><p class="MsoNormal"><span>Marie'yi korkutuyor ve bu denli yakınmayı sürdürmesi halinde</span></p><p class="MsoNormal"><span>tedaviyi bırakmakla tehdit ediyordu. Onunla ağrı kesici ihtiyacı</span></p><p class="MsoNormal"><span>hakkında konuştuğumda kavgacı bir tavır takınmış ve bana cerrahi</span></p><p class="MsoNormal"><span>ağrılar konusunda kendisinin benden çok daha fazla bilgi sahibi</span></p><p class="MsoNormal"><span>olduğunu hatırlatmıştı. Belki de konuşma tedavilerinden</span></p><p class="MsoNormal"><span>usanmış olup uzmanlık değiştokuşunda bulunmak istediğimi</span></p><p class="MsoNormal"><span>ima etmişti. Bu durumda Marie'ye gizlice müsekkin yazmaktan</span></p><p class="MsoNormal"><span>başka çarem kalmamıştı.</span></p><p class="MsoNormal"><span> </span></p><p class="MsoNormal"><span><span>  </span>Marie, ağrılarından ve Dr. Z.'den (şimdi bile, ağzı ve yüzü ağrıdan</span></p><p class="MsoNormal"><span>zonklarken, cinsel tekliflerini kabul etmesi halinde onun</span></p><p class="MsoNormal"><span>kendisini daha iyi tedavi edeceğine inanıyordu) yakınırken onu</span></p><p class="MsoNormal"><span>uzun saatler boyunca dinlemiştim. Dr. Z.'nin muayenehanesindeki</span></p><p class="MsoNormal"><span>seanslar onur kırıcıydı: asistanı ne zaman odadan çıksa Dr. Z.</span></p><p class="MsoNormal"><span>cinsel imalarda bulunuyor ve elleri sık sık Marie'nin göğüslerine</span></p><p class="MsoNormal"><span>sürtünüp geçiyordu.</span></p><p class="MsoNormal"><span> </span></p><p class="MsoNormal"><span><span>  </span>Marie'ye Dr. Z. ile durumunda yardımcı olmanın yolunu bulamayınca,</span></p><p class="MsoNormal"><span>ona doktorunu değiştirmesi için şiddetle ısrarda bulunmuştum.</span></p><p class="MsoNormal"><span>En azından bir başka çene cerrahına danışmasını ısrarla</span></p><p class="MsoNormal"><span>söylemiş ve ona mükemmel uzmanların adlarını vermiştim.</span></p><p class="MsoNormal"><span>Marie olup bitenlerden nefret ediyordu, Dr. Z.'den nefret ediyordu,</span></p><p class="MsoNormal"><span>ama her önerim bir --ama-- ya da --evet ama--yla karşılaşıyordu.</span></p><p class="MsoNormal"><span>O hatırı sayılır ustalıkta bir --evet ama'cı-- idi (meslekte aynı</span></p><p class="MsoNormal"><span>zamanda --yardım kabul etmeyen yakınmacı-- olarak bilinir). Başlıca</span></p><p class="MsoNormal"><span>--amaları--, işe Dr. Z. başlamış olduğundan, ağzında olup bitenleri</span></p><p class="MsoNormal"><span>gerçekte onun - ve bir tek onun - bilmesiydi. Marie kalıcı</span></p><p class="MsoNormal"><span>bir yüz ya da ağız deformasyonundan çok korkuyordu. (Dış görünüşüne</span></p><p class="MsoNormal"><span>her zaman çok önem vermişti, hele şimdi, bekarlar</span></p><p class="MsoNormal"><span>dünyasına girerken daha da fazla önem veriyordu.) Hiçbir şey</span></p><p class="MsoNormal"><span>- öfke, gurur, ya da göğüslerine düşmanca sürtünüşler - işlevsel ve</span></p><p class="MsoNormal"><span>kozmetik iyileşmesinden daha önemli olamıyordu.</span></p><p class="MsoNormal"><span> </span></p><p class="MsoNormal"><span><span>  </span>Bunun yanı sıra göz önüne alınacak önemli bir durum daha</span></p><p class="MsoNormal"><span>vardı. Tramvay tam Marie inerken ansızın sarsılarak onun düşmesine</span></p><p class="MsoNormal"><span>neden olduğu için Marie belediye aleyhine bir dava açmıştı.</span></p><p class="MsoNormal"><span>Yaralanmasının sonucunda işini kaybetmişti ve mali durumu</span></p><p class="MsoNormal"><span>kritikti. Oldukça büyük bir tazminat almayı umuyor, bu bakımdan da</span></p><p class="MsoNormal"><span>uğradığı zararın ve çektiği acıların boyutlarına ilişkin</span></p><p class="MsoNormal"><span>güçlü tanıklığı davanın kazanılması için çok gerekli olan Dr. Z.'yi</span></p><p class="MsoNormal"><span>kendi aleyhine çevirmekten korkuyordu.</span></p><p class="MsoNormal"><span> </span></p><p class="MsoNormal"><span><span>  </span>Ve böylece Marie ile Dr. Z., hakaretle reddedilmiş bir cerrah,</span></p><p class="MsoNormal"><span>bir milyon dolarlık bir dava, kırılmış bir çene, birkaç kırık diş ve</span></p><p class="MsoNormal"><span>sürtünülen göğüslerden oluşan adımlarıyla karmaşık bir dansta</span></p><p class="MsoNormal"><span>kenetlenip kalmışlardı. İşte Mike - tabii bunların hiçbirini</span></p><p class="MsoNormal"><span>bilmeden - Marie'nin ağrılarını anlayabilmesi için doktorundan yardım</span></p><p class="MsoNormal"><span>istemesine ilişkin masum ve mantıklı önerisini bu olağanüstü</span></p><p class="MsoNormal"><span>arapsaçının ortasına bırakıvermişti. Ve o zaman, Marie gülümsemişti.</span></p><p class="MsoNormal"><span> </span></p><p class="MsoNormal"><span><span>  </span>Marie'nin ikinci kez gülümsemesi Mike'ın aynı saflıkla sorduğu,</span></p><p class="MsoNormal"><span>--Köpeğinize zehirli mama yedirir miydiniz?-- sorusunun yanıtıydı.</span></p><p class="MsoNormal"><span> </span></p><p class="MsoNormal"><span><span>  </span>O tebessümün ardında da bir öykü vardı. Dokuz yıl önce Marie</span></p><p class="MsoNormal"><span>ve kocası Charles, Elmer adını verdikleri hantal, kısa bacaklı</span></p><p class="MsoNormal"><span>bir Alman köpeği edinmişlerdi. Elmer aslında Charles'ın köpeğiydi</span></p><p class="MsoNormal"><span>ve Marie köpeklerden pek hoşlanmıyordu, ama bu köpeği</span></p><p class="MsoNormal"><span>giderek sevmiş ve Elmer yıllarca onun yatağında uyumuştu.</span></p><p class="MsoNormal"><span>Elmer yaşlanıp huysuz ve artritli bir köpek olmuş ve Charles'ın</span></p><p class="MsoNormal"><span>ölümünden sonra Marie'den o kadar çok ilgi istemişti ki bir</span></p><p class="MsoNormal"><span>bakıma ona iyilik yapmış sayılabilirdi - zorunlu meşguliyetler</span></p><p class="MsoNormal"><span>çoğu kez büyük kayıplara uğrayanların dostu olup yas döneminin</span></p><p class="MsoNormal"><span>ilk safhalarında ilgiyi başka taraflara çekmek gibi hayırlı bir</span></p><p class="MsoNormal"><span>iş yaparlar. (Bizim kültürümüzde bu meşguliyeti cenaze hazırlıkları</span></p><p class="MsoNormal"><span>ile sigorta ve veraset konularının halli için gerekli yazışmalar</span></p><p class="MsoNormal"><span>sağlayabilir.)</span></p><p class="MsoNormal"><span> </span></p><p class="MsoNormal"><span><span>  </span>Yaklaşık bir yıllık psikoterapiden sonra Marie depresyondan</span></p><p class="MsoNormal"><span>çıkmış ve dikkatini yaşamını yeniden kurmaya yöneltmişti. Mutluluğa</span></p><p class="MsoNormal"><span>yalnızca eşleşme yoluyla ulaşabileceğine inanıyordu. Bunun</span></p><p class="MsoNormal"><span>dışında her şey bir başlangıçtı; başka türden arkadaşlıklar,</span></p><p class="MsoNormal"><span>tüm diğer deneyimler, Marie yaşamına bir erkekle yeniden başlayana</span></p><p class="MsoNormal"><span>dek yerinde saymanın yollarıydı yalnızca.</span></p><p class="MsoNormal"><span> </span></p><p class="MsoNormal"><span><span>  </span>Ancak, Elmer Marie'yle yeni yaşamı arasında esaslı bir engel</span></p><p class="MsoNormal"><span>olarak yükseliyordu. Marie bir erkek bulmaya kararlıydı; oysa</span></p><p class="MsoNormal"><span>görünüşe göre Elmer evde erkek olarak kendisinin yeterli olduğunu</span></p><p class="MsoNormal"><span>düşünüyordu. Yabancılara, özellikle erkeklere hırlıyor ve</span></p><p class="MsoNormal"><span>onları ısırıyordu: İdrarını huysuzca tutmaz olmuştu: dışarıdayken</span></p><p class="MsoNormal"><span>işemeye yanaşmıyor, eve girinceye kadar bekleyip oturma</span></p><p class="MsoNormal"><span>odasının halısını sırılsıklam ediyordu. Hiçbir eğitim ya da ceza</span></p><p class="MsoNormal"><span>sonuç vermiyordu. Eğer Marie onu dışarıda bırakırsa öyle ardı</span></p><p class="MsoNormal"><span>arkası kesilmez bir şekilde uluyordu ki birkaç kapı ötedeki komşular</span></p><p class="MsoNormal"><span>bile telefon edip bir şeyler yapması için rica ya da talepte</span></p><p class="MsoNormal"><span>bulunuyorlardı. Eğer Marie onu herhangi bir biçimde cezalandırırsa,</span></p><p class="MsoNormal"><span>Elmer diğer odalardaki halıları da sulayarak öç alıyordu.</span></p><p class="MsoNormal"><span> </span></p><p class="MsoNormal"><span><span>  </span>Elmer'ın kokusu bütün eve sinmişti. Bu koku misafirlerin burnuna</span></p><p class="MsoNormal"><span>daha ön kapıda çarpıyor ve ne hava, ne şampuan, ne de deodorant</span></p><p class="MsoNormal"><span>veya parfüm Marie'nin evini temizleyebiliyordu. Evine</span></p><p class="MsoNormal"><span>konuk çağırmaya utandığı için Marie başlangıçta davetlere restoranlarda</span></p><p class="MsoNormal"><span>ağırlama yoluyla karşılık vermeye çalışmıştı. Ve giderek</span></p><p class="MsoNormal"><span>gerçek bir sosyal yaşamdan umudunu kesmişti.</span></p><p class="MsoNormal"><span> </span></p><p class="MsoNormal"><span><span>  </span>Ben zaten köpeklere düşkün değilimdir ama bu köpek hemcinslerinin</span></p><p class="MsoNormal"><span>çoğundan da beter görünüyordu. Elmer'la bir kez</span></p><p class="MsoNormal"><span>Marie onu ofisime getirdiğinde karşılaşmıştım - seans boyunca</span></p><p class="MsoNormal"><span>hırlayıp gürültülü bir biçimde üreme organlarını yalayan görgüsüz</span></p><p class="MsoNormal"><span>bir yaratıktı. Belki de Elmer'ın gitmesi gerektiğine orada ve o</span></p><p class="MsoNormal"><span>anda karar vermiştim. Onun Marie'nin yaşamını mahvetmesine</span></p><p class="MsoNormal"><span>izin veremezdim. Benimkini de.</span></p><p class="MsoNormal"><span> </span></p><p class="MsoNormal"><span><span>  </span>Ama aşılması güç engeller vardı. Sorun Marie'nin kararlı olamayışı</span></p><p class="MsoNormal"><span>değildi. Daha önce apartmanı kokutup havasını bozan</span></p><p class="MsoNormal"><span>başka biri daha olmuştu, Marie'ye kalırsa kokmuş balıkla beslenen</span></p><p class="MsoNormal"><span>bir kiracıydı bu. O durumda Marie atik davranmıştı. Benim</span></p><p class="MsoNormal"><span>doğrudan yüzleşme tavsiyeme uymuş ve kiracı yemek pişirme</span></p><p class="MsoNormal"><span>alışkanlıklarını değiştirmeye yanaşmayınca da hemen hiç duraksamadan</span></p><p class="MsoNormal"><span>evden çıkmasını istemişti.</span></p><p class="MsoNormal"><span> </span></p><p class="MsoNormal"><span><span>  </span>Ne var ki, Marie kendini Elmer'la kapana kısılmış gibi hissediyordu.</span></p><p class="MsoNormal"><span>Elmer Charles'ın köpeğiydi ve Charles'ın bir parçası hala</span></p><p class="MsoNormal"><span>onda yaşıyordu. Marie'yle ben bıkıp usanmadan seçenekleri tartışıyorduk.</span></p><p class="MsoNormal"><span>Veterinerin geniş kapsamlı ve pahalı idrar kaçırma teşhis</span></p><p class="MsoNormal"><span>çalışmasının pek yararı olmamıştı. Bir evcil hayvan psikoloğu</span></p><p class="MsoNormal"><span>ve eğiticisine yapılan ziyaretler de sonuç vermemişti. Marie yavaş</span></p><p class="MsoNormal"><span>yavaş ve kederle (tabii benim suç ortaklığımla), Elmer'dan</span></p><p class="MsoNormal"><span>ayrılması gerektiğini anlamıştı. Bütün arkadaşlarını arayıp Elmer'ı</span></p><p class="MsoNormal"><span>isteyip istemediklerini sormuştu ama kimse bu köpeği kabul</span></p><p class="MsoNormal"><span>edecek kadar aptal değildi. Marie gazeteye bir ilan vermiş fakat</span></p><p class="MsoNormal"><span>bedava köpek maması rüşveti bile olası bir müşteri yaratmayı</span></p><p class="MsoNormal"><span>başaramamıştı.</span></p><p class="MsoNormal"><span> </span></p><p class="MsoNormal"><span><span>  </span>Kaçınılmaz karar yaklaşıyordu. Marie'nin kızları, arkadaşları,</span></p><p class="MsoNormal"><span>veteriner, tümü Elmer'ın uyutulması için onu sıkıştırıyordu. Ve</span></p><p class="MsoNormal"><span>tabii, perde arkasında, ben de kurnazca onu bu karara sevk ediyordum.</span></p><p class="MsoNormal"><span>Marie sonunda razı olmuştu. Ölüm işaretini vermiş ve</span></p><p class="MsoNormal"><span>kasvetli bir sabah vakti Elmer'ı son ziyareti için veterinere götürmüştü.</span></p><p class="MsoNormal"><span> </span></p><p class="MsoNormal"><span><span>  </span>Aynı zamanda bir başka cephede de bir sorun ortaya çıkmıştı.</span></p><p class="MsoNormal"><span>Marie'nin Meksika'da yaşayan babası o kadar düşkünleşmişti ki</span></p><p class="MsoNormal"><span>Marie onu gelip kendisiyle birlikte oturması için davet etmeyi</span></p><p class="MsoNormal"><span>düşünüyordu. Bu bana Marie açısından kötü bir çözüm olarak</span></p><p class="MsoNormal"><span>görünüyordu çünkü Marie'nin babasını sevmemesi ve ondan</span></p><p class="MsoNormal"><span>korkması nedeniyle yıllardır onunla pek az iletişimi olmuştu.</span></p><p class="MsoNormal"><span>Hatta on sekiz yıl önce Amerika'ya göç etme kararında babasının</span></p><p class="MsoNormal"><span>despotluğundan kurtulma isteği önemli bir rol oynamıştı. Onu</span></p><p class="MsoNormal"><span>kendisiyle birlikte yaşamaya davet etme fikri, ilgi ve sevgiden</span></p><p class="MsoNormal"><span>çok suçluluk duygusunun uyarmasıyla ortaya çıkmıştı. Buna Marie'nin</span></p><p class="MsoNormal"><span>dikkatini çekerken aynı zamanda seksen yaşında, İngilizce</span></p><p class="MsoNormal"><span>bilmeyen bir adamı kendi kültüründen çekip almanın tavsiye</span></p><p class="MsoNormal"><span>edilebilirliğini de sorgulamıştım. Marie sonunda fikrimi kabul etmiş</span></p><p class="MsoNormal"><span>ve babasının bakımını Meksika'da bir huzurevinde sağlama</span></p><p class="MsoNormal"><span>yoluna gitmişti.</span></p><p class="MsoNormal"><span> </span></p><p class="MsoNormal"><span><span>  </span>Ya Marie'nin psikiyatri hakkındaki görüşü? Arkadaşlarıyla sık</span></p><p class="MsoNormal"><span>sık şakalaşırdı, --Bir psikiyatra git. Harikadırlar. Önce kiracını evden</span></p><p class="MsoNormal"><span>çıkartmanı söylerler. Sonra babanı bir huzurevine koydururlar.</span></p><p class="MsoNormal"><span>Sonunda da sana köpeğini öldürtürler!--</span></p><p class="MsoNormal"><span> </span></p><p class="MsoNormal"><span><span>  </span>Ve Mike ona doğru eğilip nazikçe, --Köpeğinize zehirli köpek</span></p><p class="MsoNormal"><span>maması yedirmezdiniz, değil mi?-- diye sorduğunda, Marie gülümsemişti.</span></p><p class="MsoNormal"><span> </span></p><p class="MsoNormal"><span><span>  </span>Bu durumda, benim açımdan Marie'nin iki tebessümü Mike</span></p><p class="MsoNormal"><span>ile fikir birliği anlarını belirtmiyordu, tersine, bunlar --Bir </span></p><p class="MsoNormal"><span>bilseydiniz ...-- diyen müstehzi tebessümlerdi. Mike ona çene cerrahıyla</span></p><p class="MsoNormal"><span>konuşmasını söylediğinde bence Marie, --Dr. Z.'yle uzun uzun</span></p><p class="MsoNormal"><span>konuşmak ha!-- diye düşünüyor olmalıydı. --Lafa bakın! Tabii konuşacağım!</span></p><p class="MsoNormal"><span>İyileştiğim ve davam sonuçlandığı zaman karısıyla</span></p><p class="MsoNormal"><span>ve tanıdığım herkesle konuşacağım. O alçak herifi öyle bir tefe</span></p><p class="MsoNormal"><span>koyup çalacağım ki kulaklarının çınlaması hiç dinmeyecek.--</span></p><p class="MsoNormal"><span> </span></p><p class="MsoNormal"><span><span>  </span>Ve kuşkusuz zehirli köpek maması hakkındaki tebessümde de</span></p><p class="MsoNormal"><span>aynı istihza vardı. Marie, --Ah, elbette ona zehirli köpek maması</span></p><p class="MsoNormal"><span>vermezdim,-- diye düşünüyor olmalıydı, --yani biraz kocayıp keyfimi</span></p><p class="MsoNormal"><span>bozmadığı sürece. O zaman icabına bakıverirdim - derhal!--</span></p><p class="MsoNormal"><span> </span></p><p class="MsoNormal"><span><span>  </span>Bir sonraki kişisel seansımızda konsültasyon hakkında konuşurken,</span></p><p class="MsoNormal"><span>Marie'ye o iki tebessümü sordum. Her ikisini de gayet iyi</span></p><p class="MsoNormal"><span>anımsıyordu. --Dr. C. bana ağrılarım hakkında Dr. Z. ile uzun</span></p><p class="MsoNormal"><span>uzadıya konuşmamı önerince birdenbire çok utandım. Sizin ona</span></p><p class="MsoNormal"><span>Dr. Z. ve benim hakkımda her şeyi anlatmış olup olmadığınızı</span></p><p class="MsoNormal"><span>merak etmeye başladım. Dr. C.'den çok hoşlanmıştım. Çok çekici</span></p><p class="MsoNormal"><span>biri, hayatımda olmasını istediğim türden bir erkek.--</span></p><p class="MsoNormal"><span> </span></p><p class="MsoNormal"><span><span>  </span>--Ya tebessümün, Marie?--</span></p><p class="MsoNormal"><span> </span></p><p class="MsoNormal"><span><span>  </span>--Eh, belli ki mahcup olmuştum. Dr. C. benim ahlaksız bir kadın</span></p><p class="MsoNormal"><span>olduğumu mu düşünecekti? Eğer bu konuda gerçekten düşünecek</span></p><p class="MsoNormal"><span>olursam (ki düşünmüyorum), sanırım her şey bir değiştokuşa</span></p><p class="MsoNormal"><span>indirgenebilir - ben Dr. Z.'nin davamdaki yardımına karşılık</span></p><p class="MsoNormal"><span>nabzına göre şerbet verip o ufak tefek iğrenç dokunuşlarına</span></p><p class="MsoNormal"><span>izin veriyorum.--</span></p><p class="MsoNormal"><span> </span></p><p class="MsoNormal"><span><span>  </span>--O halde tebessümün diyordu ki ...?--</span></p><p class="MsoNormal"><span> </span></p><p class="MsoNormal"><span><span>  </span>--Tebessümüm diyordu ki - Neden tebessümümle bu kadar ilgileniyorsunuz?--</span></p><p class="MsoNormal"><span> </span></p><p class="MsoNormal"><span><span>  </span>--Devam et.--</span></p><p class="MsoNormal"><span> </span></p><p class="MsoNormal"><span><span>  </span>--Sanırım tebessümüm -diyordu ki, --Lütfen, Dr. C., başka bir</span></p><p class="MsoNormal"><span>konuya geçin. Bana Dr. Z. hakkında daha fazla soru sormayın.</span></p><p class="MsoNormal"><span>Umarım aramızda olanları bilmiyorsunuzdur.--</span></p><p class="MsoNormal"><span> </span></p><p class="MsoNormal"><span><span>  </span>Ya ikinci tebessüm? İkinci tebessüm hiç de benim düşündüğüm</span></p><p class="MsoNormal"><span>gibi köpeğinin bakımıyla ilgili kinayeli bir işaret olmayıp</span></p><p class="MsoNormal"><span>büsbütün başka bir şeydi.</span></p><p class="MsoNormal"><span> </span></p><p class="MsoNormal"><span><span>  </span>--Dr. C. köpekle zehir hakkında konuşup durdukça kendimi bir</span></p><p class="MsoNormal"><span>tuhaf hissettim. Ona Elmer'dan söz etmemiş olduğunuzu biliyordum</span></p><p class="MsoNormal"><span>- yoksa sözlerini açıklamak için köpek örneğini seçmezdi.--</span></p><p class="MsoNormal"><span> </span></p><p class="MsoNormal"><span><span>  </span>--Ve ...?--</span></p><p class="MsoNormal"><span> </span></p><p class="MsoNormal"><span><span>  </span>--Yani, bütün bunları söylemek kolay değil. Ama pek fazla belli</span></p><p class="MsoNormal"><span>etmiyorsam da - teşekkür etmeyi hiç beceremem - bu son aylarda</span></p><p class="MsoNormal"><span>benim için yaptıklarınızı gerçekten takdir ediyorum. Siz olmasaydınız</span></p><p class="MsoNormal"><span>başaramazdım. Size psikiyatrlarla ilgili esprimden</span></p><p class="MsoNormal"><span>söz etmiştim (arkadaşlarım buna bayılıyorlar): önce kiracınız,</span></p><p class="MsoNormal"><span>sonra babanız ...daha sonra da size köpeğinizi öldürtürler!--</span></p><p class="MsoNormal"><span> </span></p><p class="MsoNormal"><span><span>  </span>--O halde?--</span></p><p class="MsoNormal"><span> </span></p><p class="MsoNormal"><span><span>  </span>--O halde, bir doktor olarak belki de rolünüzün sınırlarını aştınız</span></p><p class="MsoNormal"><span>diye düşünüyorum - size bu konuda konuşmanın güç olacağını</span></p><p class="MsoNormal"><span>söylemiştim. Psikiyatrların doğrudan doğruya tavsiyelerde</span></p><p class="MsoNormal"><span>bulunmamaları gerektiğini sanıyordum. Belki de köpekler ve babalar</span></p><p class="MsoNormal"><span>hakkındaki kişisel duygularınızın çığrından çıkmasına izin </span></p><p class="MsoNormal"><span>veriyorsunuz!--</span></p><p class="MsoNormal"><span> </span></p><p class="MsoNormal"><span><span>  </span>--Ve tebessümün diyordu ki ...--</span></p><p class="MsoNormal"><span> </span></p><p class="MsoNormal"><span><span>  </span>--Tanrım, ne inatçısınız! Tebessümüm diyordu ki, 'Evet, evet,</span></p><p class="MsoNormal"><span>Dr. C., ne demek istediğinizi anlıyorum. Şimdi hemen başka bir</span></p><p class="MsoNormal"><span>konuya geçelim. Bana köpeğim hakkında daha fazla soru sormayın.</span></p><p class="MsoNormal"><span>Dr. Yalom'u zor durumda bırakmak istemiyorum.--</span></p><p class="MsoNormal"><span> </span></p><p class="MsoNormal"><span><span>  </span>Marie'nin yanıtı beni karışık duygular içinde bırakmıştı. Haklı</span></p><p class="MsoNormal"><span>mıydı? Kendi duygularımın işe karışmasına izin mi vermiştim?</span></p><p class="MsoNormal"><span>Bunun üzerinde düşündükçe gerçeğe uymadığına daha çok inanıyordum.</span></p><p class="MsoNormal"><span>Babama karşı her zaman sıcak duygular beslemiştim</span></p><p class="MsoNormal"><span>ve onu evimde yaşamaya davet etme fırsatını memnuniyetle karşılardım.</span></p><p class="MsoNormal"><span>Ya köpekler? Elmer'dan hoşlanmadığım doğruydu ama</span></p><p class="MsoNormal"><span>köpeklere olan ilgisizliğimi biliyor ve kendimi dikkatle denetliyordum.</span></p><p class="MsoNormal"><span>Durumu bilen herkes ona Elmer'ı başından atmasını</span></p><p class="MsoNormal"><span>tavsiye etmişti. Evet, onun çıkarlarını düşünerek hareket etmiş</span></p><p class="MsoNormal"><span>olduğumdan emindim. Bu bakımdan Marie'nin benim profesyonelliğimi</span></p><p class="MsoNormal"><span>korumasını kabul etmek beni rahatsız ediyordu. Sanki</span></p><p class="MsoNormal"><span>aramızda bir fesat anlaşması varmış, sanki saklanacak bir şeyim</span></p><p class="MsoNormal"><span>olduğunu kabul etmişim gibi bir durumdu bu. Öte yandan, Marie'nin</span></p><p class="MsoNormal"><span>aynı zamanda bana olan minnet duygularını ifade etmiş olduğunun</span></p><p class="MsoNormal"><span>da farkındaydım ve işte bu bana iyi gelmişti.</span></p><p class="MsoNormal"><span> </span></p><p class="MsoNormal"><span><span>  </span>Tebessümler hakkındaki konuşmamız terapi için öyle bol malzeme</span></p><p class="MsoNormal"><span>çıkarmıştı ki gerçeğin farklı görünüşlerine ilişkin düşüncelerimi</span></p><p class="MsoNormal"><span>bir yana bırakıp Marie'ye Dr. Z. ile uzlaşma tarzından kaynaklanan</span></p><p class="MsoNormal"><span>kendini hor görme duygusunu araştırması için yardım</span></p><p class="MsoNormal"><span>etmeye giriştim. Marie aynı zamanda bana olan duygularını da</span></p><p class="MsoNormal"><span>geçmişe oranla daha dürüstçe inceledi: bağımlılık korkularını,</span></p><p class="MsoNormal"><span>minnetini, öfkesini.</span></p><p class="MsoNormal"><span> </span></p><p class="MsoNormal"><span><span>  </span>Hipnoz, onun üç ay boyunca, kırılan çenesi iyileşene, dişleri</span></p><p class="MsoNormal"><span>üzerindeki çalışma tamamlanana ve yüz ağrıları hafifleyene kadar</span></p><p class="MsoNormal"><span>ağrılara dayanmasına yardım etti. Depresyondan çıktı, öfkesi</span></p><p class="MsoNormal"><span>azaldı; ancak, bu gelişmelere karşın Marie'yi hiçbir zaman istediğim</span></p><p class="MsoNormal"><span>gibi değiştiremedim. Mağrur, biraz yargılayıcı ve yeni fikirlere</span></p><p class="MsoNormal"><span>karşı dirençli kaldı. Buluşmaya devam ediyorduk ama giderek</span></p><p class="MsoNormal"><span>konuşacak daha az şey varmış gibi görünüyordu; ve nihayet,</span></p><p class="MsoNormal"><span>birkaç ay sonra, çalışmamızın sonuna gelmiş olduğumuz konusunda</span></p><p class="MsoNormal"><span>anlaştık. Marie dört yıl süreyle birkaç ayda bir, ufak tefek</span></p><p class="MsoNormal"><span>krizler için beni görmeye geldi ve bundan sonra da yollarımız bir</span></p><p class="MsoNormal"><span>daha kesişmedi.</span></p><p class="MsoNormal"><span> </span></p><p class="MsoNormal"><span><span>  </span>Dava üç yıl sürüklendi ve Marie düşkırıklığı yaratacak kadar</span></p><p class="MsoNormal"><span>küçük bir miktara razı oldu. O zamana dek Dr. Z.'ye olan öfkesi</span></p><p class="MsoNormal"><span>paslanıp gitmiş ve Marie sesini onun aleyhinde yükseltme kararını</span></p><p class="MsoNormal"><span>unutmuştu. Sonunda yaşlıca, sevimli bir adamla evlendi. Bir</span></p><p class="MsoNormal"><span>daha gerçekten mutlu olup olmadığından emin değilim. Ama asla</span></p><p class="MsoNormal"><span>tek bir sigara daha içmedi.</span></p><p class="MsoNormal"><span> </span></p><p class="MsoNormal"><span><span>  </span>SONSÖZ</span></p><p class="MsoNormal"><span> </span></p><p class="MsoNormal"><span><span>  </span>Marie'nin konsültasyon seansı, bilmenin sınırlarına ilişkin bir</span></p><p class="MsoNormal"><span>kanıt niteliğindedir. Marie, Mike ve ben aynı saati paylaşmakla</span></p><p class="MsoNormal"><span>birlikte her birimiz birbirinden çok farklı ve önceden bilinemeyen</span></p><p class="MsoNormal"><span>deneyimler yaşamıştık. Seans üç kanatlı bir tabloydu: her</span></p><p class="MsoNormal"><span>bir pano, yaratıcısının perspektifini, renklerini, kaygılarını</span></p><p class="MsoNormal"><span>yansıtıyordu. Belki Mike'a Marie hakkında daha çok bilgi vermiş olsaydım</span></p><p class="MsoNormal"><span>panosu benimkine daha çok benzeyecekti. Fakat Marie'yle</span></p><p class="MsoNormal"><span>geçirdiğim yüz saatten neleri paylaşmam gerekirdi? Sinirlenişim?</span></p><p class="MsoNormal"><span>Sabırsızlığım? Marie'yle takılıp kaldığım için kendime</span></p><p class="MsoNormal"><span>acıyışım? Gelişmesinden duyduğum zevk? Cinsel heyecanım?</span></p><p class="MsoNormal"><span>Entelektüelce merakım? Marie'nin görüşünü değiştirme, ona içeriye</span></p><p class="MsoNormal"><span>bakmayı, hayal kurmayı, ufuklarını genişletmeyi öğretme</span></p><p class="MsoNormal"><span>arzum?</span></p><p class="MsoNormal"><span> </span></p><p class="MsoNormal"><span><span>  </span>Yine de, Mike ile birlikte saatler harcamış ve tüm bu bilgileri</span></p><p class="MsoNormal"><span>onunla paylaşmış olsaydım bile, deneyimimi yeterince aktarmış</span></p><p class="MsoNormal"><span>olmayacaktım. Benim ona ilişkin izlenimlerim, benim duyduğum</span></p><p class="MsoNormal"><span>zevk, benim sabırsızlığım, bildiğim başka duyguların hiçbirine</span></p><p class="MsoNormal"><span>tam tamına benzemiyor. Kelimelerden, mecazlardan, benzerliklerden</span></p><p class="MsoNormal"><span>medet umuyorum ama hiçbiri tam anlamıyla işe yaramıyor;</span></p><p class="MsoNormal"><span>bir zamanlar aklımdan akıp geçen zengin imgelere en iyi olasılıkla</span></p><p class="MsoNormal"><span>güçsüzce yaklaşmaktan ileri gidemiyorlar.</span></p><p class="MsoNormal"><span> </span></p><p class="MsoNormal"><span><span>  </span>Bir dizi çarpıtıcı prizma bir başkasını tanımamızı engeller. Stetoskop</span></p><p class="MsoNormal"><span>icat edilmeden önce bir doktor yaşamın seslerini, kulağını</span></p><p class="MsoNormal"><span>hastanın göğüs kafesine dayayarak dinlerdi. İki zihnin birbirine</span></p><p class="MsoNormal"><span>sımsıkı yapıştığını ve mikro-çekirdek değiştokuşu yapan terliksi</span></p><p class="MsoNormal"><span>hayvanlar gibi düşünce imgelerini doğrudan birbirlerine aktardığını</span></p><p class="MsoNormal"><span>düşünün: benzersiz bir birleşme olurdu bu.</span></p><p class="MsoNormal"><span> </span></p><p class="MsoNormal"><span><span>  </span>Belki birkaç bin yıl sonra böyle bir birlik gerçekleşebilir - yalnızlığın</span></p><p class="MsoNormal"><span>nihai panzehiri, mahremiyetin nihai felaketi olur bu.</span></p><p class="MsoNormal"><span>Şimdilik böyle bir zihin eşlemesinin önünde aşılması güç engeller</span></p><p class="MsoNormal"><span>bulunuyor.</span></p><p class="MsoNormal"><span> </span></p><p class="MsoNormal"><span><span>  </span>Önce imge ve dil arasındaki engel var. Zihin imgelerle düşünür</span></p><p class="MsoNormal"><span>ama bir başkasıyla iletişim kurmak için imgeleri düşüncelere,</span></p><p class="MsoNormal"><span>sonra da düşünceleri kelimelere dönüştürmek zorundadır. İmgeden</span></p><p class="MsoNormal"><span>düşünceye, düşünceden dile doğru bu ilerleyiş ihanetlerle</span></p><p class="MsoNormal"><span>doludur. Kayıplar olur: imgenin zengin, yumuşak dokusu, olağanüstü</span></p><p class="MsoNormal"><span>esnekliği ve yoğrulabilirliği, özel nostaljik duygusal renkleri</span></p><p class="MsoNormal"><span>- tümü, imgenin dile tıkıştırılmasıyla kaybolup gider.</span></p><p class="MsoNormal"><span> </span></p><p class="MsoNormal"><span><span>  </span>Büyük sanatçılar imgeyi doğrudan imayla, mecazla, okurda</span></p><p class="MsoNormal"><span>benzer bir imge uyandırmaya yönelik dil ustalıklarıyla aktarmaya</span></p><p class="MsoNormal"><span>çalışırlar. Ama sonunda onlar da yaptıkları iş için kullandıkları</span></p><p class="MsoNormal"><span>araçların yetersizliğini fark ederler. Flaubert'in Madame Bovary'deki</span></p><p class="MsoNormal"><span>yakınmasını dinleyin:</span></p><p class="MsoNormal"><span> </span></p><p class="MsoNormal"><span><span>  </span>Gerçek şu ki ruhun doluluğu bazen dilin mutlak yavanlığı</span></p><p class="MsoNormal"><span>halinde taşabilir, çünkü hiçbirimiz ihtiyaçlarımızın ya da</span></p><p class="MsoNormal"><span>düşüncelerimizin ya da kederlerimizin tam ölçüsünü hiçbir</span></p><p class="MsoNormal"><span>zaman ifade edemeyiz ve insan konuşması, biz yıldızları</span></p><p class="MsoNormal"><span>eritecek bir müzik yapmayı özlerken, ayıların dansetmesi</span></p><p class="MsoNormal"><span>için üzerinde kaba vuruşlarla tempo tuttuğumuz çatlak bir</span></p><p class="MsoNormal"><span>dümbeleğe benzer.</span></p><p class="MsoNormal"><span> </span></p><p class="MsoNormal"><span><span>  </span>Bir başkasını hiçbir zaman tamamen tanıyamayışımızın bir nedeni</span></p><p class="MsoNormal"><span>de neleri açığa vuracağımız konusunda seçici oluşumuzdur.</span></p><p class="MsoNormal"><span>Marie, Mike'ın yardımını, ağrıyı denetlemek ve sigarayı bırakmak</span></p><p class="MsoNormal"><span>gibi kişisel olmayan amaçlar için istemişti ve bu durumda</span></p><p class="MsoNormal"><span>kendisini pek az açığa vurmakla yetinmişti. Bunun sonucunda da</span></p><p class="MsoNormal"><span>Mike onun tebessümlerini yanlış yorumlamıştı. Ben Marie ve</span></p><p class="MsoNormal"><span>onun tebessümleri hakkında daha çok şey biliyordum. Ama ben</span></p><p class="MsoNormal"><span>de onları yanlış anlamıştım: onun hakkında bildiklerim, onun bana</span></p><p class="MsoNormal"><span>kendisi hakkında anlatmak istediklerinin ve anlatabildiklerinin</span></p><p class="MsoNormal"><span>yalnızca küçük bir parçasıydı.</span></p><p class="MsoNormal"><span> </span></p><p class="MsoNormal"><span><span>  </span>Bir defasında bir grupta, iki yıllık terapi süresince pek seyrek</span></p><p class="MsoNormal"><span>olarak doğrudan bana hitap eden bir hastayla çalışmıştım. Bir</span></p><p class="MsoNormal"><span>gün Jay, grupta söylemiş olduğu her şeyin - diğerlerine verdiği</span></p><p class="MsoNormal"><span>tepkilerin, kendisi hakkındaki açıklamalarının, tüm öfkeli ve sevecen</span></p><p class="MsoNormal"><span>sözlerinin - aslında benim için söylenmiş olduğunu ilan</span></p><p class="MsoNormal"><span>ederek (kendi deyimiyle --itiraf ederek--) beni ve öbür üyeleri şaşırtmıştı.</span></p><p class="MsoNormal"><span>Jay grupta aile içindeki yaşam deneyimlerini özetleyerek</span></p><p class="MsoNormal"><span>babasının sevgisi için yanıp tutuştuğunu ama bunu hiçbir zaman</span></p><p class="MsoNormal"><span>istememiş - isteyememiş - olduğunu anlatmıştı. Grupta birçok</span></p><p class="MsoNormal"><span>dramda rol almış ama bunu her zaman benden ne alabileceğini</span></p><p class="MsoNormal"><span>düşünerek yapmıştı. Grubun öbür üyeleriyle konuşur gibi</span></p><p class="MsoNormal"><span>yapıyorduysa da sürekli benim onayımı ve desteğimi aradığından</span></p><p class="MsoNormal"><span>aslında onların aracılığıyla benimle konuşuyordu.</span></p><p class="MsoNormal"><span> </span></p><p class="MsoNormal"><span><span>  </span>O itiraf anında, kafamda kurmuş olduğum Jay tümüyle yıkılıp</span></p><p class="MsoNormal"><span>gitmişti. Bir hafta, bir ay, altı ay önce onu iyi tanıdığımı sanıyordum.</span></p><p class="MsoNormal"><span>Oysa hiçbir zaman gerçek, gizli Jay'ı tanımamıştım ve itirafından</span></p><p class="MsoNormal"><span>sonra onu kafamda yeniden oluşturmak ve geçmiş deneyimlere</span></p><p class="MsoNormal"><span>yeni anlamlar yüklemek zorunda kaldım. Ama bu yeni</span></p><p class="MsoNormal"><span>Jay, bu gizlice başkasıyla değiştirilmiş bebek, ne kadar kalacaktı?</span></p><p class="MsoNormal"><span>Yeni sırlar eklenmeden daha ne kadar? Bu yeni katmanı açığa</span></p><p class="MsoNormal"><span>vurmadan daha ne kadar? Geleceğe doğru uzanan sonsuz sayıda</span></p><p class="MsoNormal"><span>Jay olacağını biliyordum. --Gerçek-- olanına hiçbir zaman yetişemeyecektim.</span></p><p class="MsoNormal"><span> </span></p><p class="MsoNormal"><span><span>  </span>Bir başkasını tümüyle tanımaya bir üçüncü engel de paylaşan</span></p><p class="MsoNormal"><span>kişide değil, paylaşanın izlediği sırayı tersine çevirip dili imgeye</span></p><p class="MsoNormal"><span>- zihnin okuyabileceği metne - tercüme etmesi gereken öbür kişide,</span></p><p class="MsoNormal"><span>tanıyanda bulunur. Alıcının imgesinin göndericinin özgün zihinsel</span></p><p class="MsoNormal"><span>imgesine uyması çılgınca olanak dışıdır.</span></p><p class="MsoNormal"><span> </span></p><p class="MsoNormal"><span><span>  </span>Çeviri hatası önyargı hatasıyla karışır. Başkalarını kendi yeğlediğimiz</span></p><p class="MsoNormal"><span>fikir ve gestalt'lara (Gestalt: Oluşturduğu parçalar ve ilişkilerin</span></p><p class="MsoNormal"><span>toplamı ile açıklanamayan ve bunun üstünde bir bütünlüğü olan, görünüm</span></p><p class="MsoNormal"><span>ya da yapı. (Ç. N.)) uydurmak için zorlayarak çarpıtırız. Proust bu süreci</span></p><p class="MsoNormal"><span>çok güzel anlatır:</span></p><p class="MsoNormal"><span> </span></p><p class="MsoNormal"><span><span>  </span>Gördüğümüz yaratığın bedensel hatlarını, onun hakkında</span></p><p class="MsoNormal"><span>önceden biçimlendirdiğimiz tüm fikirlerle bir araya toparlarız</span></p><p class="MsoNormal"><span>ve onun zihnimizde oluşturduğumuz tam resminde</span></p><p class="MsoNormal"><span>asıl önemli yeri tutan da kesinlikle bu fikirlerdir. Bunlar</span></p><p class="MsoNormal"><span>sonunda yanakların kıvrımını o denli eksiksiz doldururlar,</span></p><p class="MsoNormal"><span>burnun çizgisini o denli kesin bir biçimde izler, sesin</span></p><p class="MsoNormal"><span>tonuyla o denli ahenkle karışırlar ki bu nitelikler artık</span></p><p class="MsoNormal"><span>saydam bir zarftan ibaret kalır ve bir yüzü her görüşümüzde</span></p><p class="MsoNormal"><span>ya da bir sesi her duyuşumuzda, tanıdığımız ve</span></p><p class="MsoNormal"><span>dinlediğimiz şeyler bizim o kişiye ilişkin kendi fikirlerimiz</span></p><p class="MsoNormal"><span>olur.</span></p><p class="MsoNormal"><span> </span></p><p class="MsoNormal"><span><span>  </span>--Bir yüzü her görüşümüzde ...tanıdığımız şey o kişiye ilişkin</span></p><p class="MsoNormal"><span>kendi fikirlerimizdir-- - bu kelimeler hüsranla sonuçlanan birçok</span></p><p class="MsoNormal"><span>ilişkinin anlaşılması için bir anahtar verir bize. Hastalarımdan biri</span></p><p class="MsoNormal"><span>olan Dan, bir meditasyon sığınağında --treposa-- denilen bir meditasyon</span></p><p class="MsoNormal"><span>yöntemi uygulamıştı; iki insan birkaç dakika süreyle el</span></p><p class="MsoNormal"><span>ele tutuşuyor, bakışlarını kenetliyor, birbirleri üzerinde derin bir</span></p><p class="MsoNormal"><span>meditasyona dalıyor, sonra bu işlemi yeni eşlerle tekrarlıyorlardı.</span></p><p class="MsoNormal"><span>Bu tür pek çok etkileşimden sonra Dan eşler arasında açıkça ayrım</span></p><p class="MsoNormal"><span>yapabilmişti: bazılarıyla pek az, diğerleriyle ise güçlü bir bağ</span></p><p class="MsoNormal"><span>hissediyordu, bu öyle güçlü, öyle dayanılmaz bir bağdı ki Dan</span></p><p class="MsoNormal"><span>kendine benzeyen bir başka ruhla manevi bir bağlantıya girdiğine</span></p><p class="MsoNormal"><span>inanıyordu.</span></p><p class="MsoNormal"><span> </span></p><p class="MsoNormal"><span><span>  </span>Dan ne zaman böyle deneyimlerden söz etse, kuşkuculuğumu</span></p><p class="MsoNormal"><span>ve akılcılığımı baskı altında tutmak zorunda kalırdım: --Manevi</span></p><p class="MsoNormal"><span>bağlantı ha! Dan, burada yaşanan otistik bir ilişki. Bu insanı tanımıyorsun.</span></p><p class="MsoNormal"><span>Proust'un dediği gibi bu yaratığı o çok arzuladığın niteliklerle</span></p><p class="MsoNormal"><span>tıka basa doldurdun sen. Kendi yarattığın şeye aşık oldun.--</span></p><p class="MsoNormal"><span> </span></p><p class="MsoNormal"><span><span>  </span>Elbette bu düşünceleri hiçbir zaman açık açık söylemedim.</span></p><p class="MsoNormal"><span>Dan'in bu denli kuşkucu biriyle çalışmak isteyeceğini sanmıyordum.</span></p><p class="MsoNormal"><span>Yine de görüşlerimi birçok dolaylı yoldan aktardığıma eminim:</span></p><p class="MsoNormal"><span>tuhaf bir bakış, yorumların ya da soruların zamanlaması,</span></p><p class="MsoNormal"><span>bazı konularla büyülenirken diğerlerine ilgisiz kalışım.</span></p><p class="MsoNormal"><span> </span></p><p class="MsoNormal"><span><span>  </span>Dan bu imaları algılamış ve kendi savunmasında Nietzsche'den</span></p><p class="MsoNormal"><span>alıntı yaparak, insanın biriyle ilk karşılaştığında onun</span></p><p class="MsoNormal"><span>hakkında her şeyi bildiğini, daha sonraki karşılaşmalarda ise kendini,</span></p><p class="MsoNormal"><span>kendi bilgeliğine körleştirdiğini söylemişti. Nietzsche benim</span></p><p class="MsoNormal"><span>için büyük önem taşır ve bu alıntı beni duraksatmıştı. Belki de bir</span></p><p class="MsoNormal"><span>ilk karşılaşmada korumalar iniktir; belki insan karşısındakine henüz</span></p><p class="MsoNormal"><span>ne tür bir kişilik giydireceğine karar vermemiştir. Belki de ilk</span></p><p class="MsoNormal"><span>izlenimler gerçekten ikinci ve üçüncü izlenimlerden daha doğrudur.</span></p><p class="MsoNormal"><span>Ama bu, bir diğer insanla ruhsal sohbetten çok uzak bir şeydir.</span></p><p class="MsoNormal"><span>Ayrıca, Nietzsche pek çok alanda bir kahin idiyse de kişilerarası</span></p><p class="MsoNormal"><span>ilişkiler konusunda rehber olamazdı - ondan daha yalnız, daha</span></p><p class="MsoNormal"><span>yalıtılmış bir insan yaşamış mıdır hiç?</span></p><p class="MsoNormal"><span> </span></p><p class="MsoNormal"><span><span>  </span>Dan haklı mıydı? Bir tür mistik kanal yoluyla öbür insan hakkında</span></p><p class="MsoNormal"><span>can alıcı ve gerçek bir şey mi keşfetmişti? Yoksa yalnızca</span></p><p class="MsoNormal"><span>kendi fikir ve arzularını bir insan profiline - yalnızca sıcak, sevecen,</span></p><p class="MsoNormal"><span>besleyici çağrışımlar uyandırdığı için çekici bulduğu bir profilemi</span></p><p class="MsoNormal"><span>yerleştirmişti?</span></p><p class="MsoNormal"><span> </span></p><p class="MsoNormal"><span><span>  </span>Treposa durumunu bir teste tabi tutamayız çünkü bu tür meditasyon</span></p><p class="MsoNormal"><span>sığınakları genellikle --soylu sessizlik-- kuralını izlerler:</span></p><p class="MsoNormal"><span>hiçbir konuşmaya izin verilmez. Ama Dan birçok defa toplum</span></p><p class="MsoNormal"><span>içinde bir kadına rastlayıp, onunla bakışlarını kenetleyerek bir</span></p><p class="MsoNormal"><span>tür ruhsal birleşme yaşamıştı. Az görülür istisnalar dışında ruhsal</span></p><p class="MsoNormal"><span>birleşmenin bir serap olduğunu öğrenmişti. Genellikle kadın,</span></p><p class="MsoNormal"><span>onun aralarında bir tür derin bağ olduğu varsayımından şaşkınlığa</span></p><p class="MsoNormal"><span>ya da korkuya düşüyordu. Çoğu kez Dan'in bunu görebilmesi</span></p><p class="MsoNormal"><span>uzun zaman alıyordu. Bazen onu, gerçekliğe kendi bakışımla</span></p><p class="MsoNormal"><span>yüzleştirirken gaddarca davrandığımı hissediyordum.</span></p><p class="MsoNormal"><span> </span></p><p class="MsoNormal"><span><span>  </span>--Dan, Diane'e karşı hissettiğin bu yoğun yakınlık ... belki gelecekte</span></p><p class="MsoNormal"><span>bir gün bir ilişki olasılığı imasında bulunmuştur, ama gerçeklere</span></p><p class="MsoNormal"><span>bak. Telefon ettiğinde seni aramıyor; bir adamla yaşıyordu</span></p><p class="MsoNormal"><span>ve şimdi ondan ayrılırken başka birinin evine taşınma planları</span></p><p class="MsoNormal"><span>yapıyor. Onun sana söylediklerini dinle.--</span></p><p class="MsoNormal"><span> </span></p><p class="MsoNormal"><span><span>  </span>Ara sıra, Dan'in gözlerinin içine baktığı kadın da aynı ruhsal</span></p><p class="MsoNormal"><span>bağı hissediyor, o zaman birbirlerine aşık oluyorlardı - ama bu</span></p><p class="MsoNormal"><span>aşk her zaman çabucak geçip gidiyordu. Bazen acı vererek eriyip</span></p><p class="MsoNormal"><span>gidiyor, bazen şiddet dolu kıskanç suçlamalara dönüşüyordu.</span></p><p class="MsoNormal"><span>Çoğu kez ya Dan, ya sevgilisi, ya da ikisi birden depresyona giriyordu.</span></p><p class="MsoNormal"><span>Aşkın geçip gitmesi hangi yolu izlerse izlesin, sonuç aynıydı;</span></p><p class="MsoNormal"><span>hiçbiri diğerinden istediğini alamıyordu.</span></p><p class="MsoNormal"><span> </span></p><p class="MsoNormal"><span><span>  </span>Şuna inanıyorum ki akılları baştan alan bu ilk karşılaşmalarda</span></p><p class="MsoNormal"><span>Dan ve kadın, birbirlerinde gördükleri şeyler konusunda yanılıyorlardı.</span></p><p class="MsoNormal"><span>Her biri kendi yalvaran, yaralı bakışının yansımasını görüyor,</span></p><p class="MsoNormal"><span>onu arzu ve bütünlük sanıyordu. Her biri kanadı kırık bir</span></p><p class="MsoNormal"><span>yavru kuştu ve başka bir kanadı kırık kuşa sarılarak uçmaya çabalıyordu.</span></p><p class="MsoNormal"><span>İçlerinde boşluk hisseden insanlar hiçbir zaman bir</span></p><p class="MsoNormal"><span>başka eksik insanla birleşerek iyileşemezler. Tersine, iki kırık kanatlı</span></p><p class="MsoNormal"><span>kuşun eşleşmesi hantal bir uçuşa yol açar. Uçmasına yardıma</span></p><p class="MsoNormal"><span>sabır yetmez; er geç birbirlerinden ayrılmalı ve yaraları ayrı</span></p><p class="MsoNormal"><span>ayrı sarılmalıdır.</span></p><p class="MsoNormal"><span> </span></p><p class="MsoNormal"><span><span>  </span>Öbür insanın bilinemezliği yalnızca anlattığım sorunların - imge</span></p><p class="MsoNormal"><span>ve dilin derin yapılarının, bireyin gizlemeye ilişkin maksatlı</span></p><p class="MsoNormal"><span>ve maksatsız kararının, gözlemcinin kör noktalarının - değil, aynı</span></p><p class="MsoNormal"><span>zamanda her bireyin varlığındaki uçsuz bucaksız zenginliğin</span></p><p class="MsoNormal"><span>ve karmaşıklığın doğal ve gerekli bir parçasıdır. Geniş kapsamlı</span></p><p class="MsoNormal"><span>araştırma programları beynin elektriksel ve biyokimyasal faaliyetlerinin</span></p><p class="MsoNormal"><span>şifresini çözmeye çalışmakla birlikte, her bireyin deneyimlerinin</span></p><p class="MsoNormal"><span>akışı o denli karmaşıktır ki kulak kabartma çabasındaki</span></p><p class="MsoNormal"><span>yeni teknolojinin her zaman ötesinde olacaktır.</span></p><p class="MsoNormal"><span> </span></p><p class="MsoNormal"><span><span>  </span>Julian Barnes, Flaubert'in Papağanı'nda, bir insanın bitip tükenmek</span></p><p class="MsoNormal"><span>bilmeyen karmaşıklığını hoş ve ilginç bir biçimde açıklamaktadır.</span></p><p class="MsoNormal"><span>Yazar, gerçek Flaubert'i, toplumdaki imgenin gerisindeki</span></p><p class="MsoNormal"><span>etten kemikten adamı keşfetmeye girişir. Geleneksel dolaysız</span></p><p class="MsoNormal"><span>biyografi yöntemlerinde hüsrana uğrayan Barnes, Flaubert'in</span></p><p class="MsoNormal"><span>özünü dolaylı yollardan, hazırlıksız yakalamaya çalışır: örneğin,</span></p><p class="MsoNormal"><span>onun trenlere olan ilgisini, kendini yakın hissettiği hayvanları ya</span></p><p class="MsoNormal"><span>da Emma Bovary'nin gözlerini betimlemek için kullandığı farklı</span></p><p class="MsoNormal"><span>yöntemlerin (ve renklerin) sayısını tartışır.</span></p><p class="MsoNormal"><span> </span></p><p class="MsoNormal"><span><span>  </span>Tabii ki Barnes hiçbir zaman insan olarak Flaubert'in özünü</span></p><p class="MsoNormal"><span>yakalayamamış ve sonunda kendine daha alçakgönüllü bir görev</span></p><p class="MsoNormal"><span>biçmişti. İki Flaubert müzesine - biri Flaubert'in çocukluğunu geçirdiği,</span></p><p class="MsoNormal"><span>diğeri bir yetişkin olarak yaşadığı evde - yaptığı ziyaretlerde,</span></p><p class="MsoNormal"><span>müzelerin ikisinde de, her birinin Flaubert'in --Saf Bir</span></p><p class="MsoNormal"><span>Kalp--inde göze çarpan Lulu adlı papağanın modeli olduğunu iddia</span></p><p class="MsoNormal"><span>ettiği, doldurulmuş birer papağan görmüştü. Bu durum Barnes'ın</span></p><p class="MsoNormal"><span>araştırma reflekslerini harekete geçirmişti: Tanrı'nın izniyle,</span></p><p class="MsoNormal"><span>gerçek Flaubert'i keşfedemese de en azından hangisinin gerçek</span></p><p class="MsoNormal"><span>papağan hangisinin sahtekar olduğunu belirleyecekti.</span></p><p class="MsoNormal"><span> </span></p><p class="MsoNormal"><span><span>  </span>İki papağanın dış görünüşleri yardımcı olamazdı: birbirlerine</span></p><p class="MsoNormal"><span>çok benziyorlardı; üstelik her ikisi de Flaubert'in yayımlanmış</span></p><p class="MsoNormal"><span>Lulu betimlemesine uyuyordu. Sonra, müzelerin birindeki yaşlı</span></p><p class="MsoNormal"><span>bekçi kendi papağanının gerçek olduğunu kanıtlamaya kalkmıştı.</span></p><p class="MsoNormal"><span>Papağanın tüneğinin üzerinde bir damga vardı - --Rouen Müzesi--;</span></p><p class="MsoNormal"><span>bekçi Barnes'a, Flaubert'in yüz yılı aşkın bir süre önce belediye</span></p><p class="MsoNormal"><span>müzesinin papağanını kiraladığına (ve daha sonra iade ettiğine)</span></p><p class="MsoNormal"><span>ilişkin bir makbuzun fotokopisini göstermişti. Çözüme yaklaştığı</span></p><p class="MsoNormal"><span>için coşku içinde öbür müzeye koşan Barnes, rakip papağanın</span></p><p class="MsoNormal"><span>tüneğinde de aynı damganın bulunduğunu görmüştü. Sonraları</span></p><p class="MsoNormal"><span>Flaubert'in Dostları Derneği'nin hayattaki en yaşlı üyesi,</span></p><p class="MsoNormal"><span>ona papağanların gerçek öyküsünü anlatmıştı. Bu iki müzenin</span></p><p class="MsoNormal"><span>kuruluş döneminde (Flaubert'in ölümünden çok sonra), her iki</span></p><p class="MsoNormal"><span>müze müdürü de ayrı ayrı, ellerinde makbuzun birer kopyasıyla</span></p><p class="MsoNormal"><span>belediye müzesine gitmiş ve kendi müzesi için Flaubert'in papağanını</span></p><p class="MsoNormal"><span>istemişti. Her iki müdürün de götürüldüğü geniş, doldurulmuş</span></p><p class="MsoNormal"><span>hayvan odasında, birbirinin gerçekten tıpatıp aynısı olan</span></p><p class="MsoNormal"><span>en az elli tane doldurulmuş papağan vardı! Her birine, --İstediğinizi</span></p><p class="MsoNormal"><span>seçin!-- denilmişti.</span></p><p class="MsoNormal"><span> </span></p><p class="MsoNormal"><span><span>  </span>Gerçek papağanı bulmanın olanaksızlığı Barnes'in --gerçek--</span></p><p class="MsoNormal"><span>Flaubert'in ya da --gerçek-- herhangi birinin yakalanabileceği yolundaki</span></p><p class="MsoNormal"><span>inancına son vermişti. Ama pek çok kişi böyle bir arayışın</span></p><p class="MsoNormal"><span>çılgınca bir şey olduğunu hiçbir zaman keşfetmez ve yeterli</span></p><p class="MsoNormal"><span>bilgi olduğu takdirde bir insanı tanımlayıp açıklayabileceklerine</span></p><p class="MsoNormal"><span>inanmaya devam eder. Psikiyatrlar ve psikologlar arasında, kişilik</span></p><p class="MsoNormal"><span>tanısının geçerliliği hakkında hep bir tartışma süregelmiştir.</span></p><p class="MsoNormal"><span>Bazıları bu girişimin yararlarına inanır ve kariyerlerini hastalıkların</span></p><p class="MsoNormal"><span>daha da hassas bir biçimde sınıflandırılmasına adarlar. Diğerleri,</span></p><p class="MsoNormal"><span>ki ben de onların arasındayım, tanıların bu denli ciddiye alınabilmesine,</span></p><p class="MsoNormal"><span>onların yalnızca bir belirtiler ve davranışsal özellikler</span></p><p class="MsoNormal"><span>kümesinden fazla bir şey olarak görülebilmesine şaşarlar. Bununla</span></p><p class="MsoNormal"><span>birlikte kendimizi, bir insanı tanısal bir ibare ve sayısal bir </span></p><p class="MsoNormal"><span>kategori halinde özetlemek için (hastanelerden, sigorta şirketlerinden,</span></p><p class="MsoNormal"><span>devlet dairelerinden) sürekli artan bir baskı altında bulmaktayız.</span></p><p class="MsoNormal"><span> </span></p><p class="MsoNormal"><span><span>  </span>En liberal psikiyatri terimleri sistemi bile insanın varlığını zorlayıp</span></p><p class="MsoNormal"><span>bozmaktadır. İnsanlarla, onları kategorilere yerleştirebileceğimize</span></p><p class="MsoNormal"><span>inanarak ilişki kurarsak onların kategorileri aşan can alıcı</span></p><p class="MsoNormal"><span>yönlerini ne belirleyebilir ne de besleyip geliştirebiliriz. Güçlü kılan</span></p><p class="MsoNormal"><span>ilişki daima diğer kişinin hiçbir zaman tamamen tanınamayacağını</span></p><p class="MsoNormal"><span>varsayar. Eğer Marie'ye resmi bir tanı etiketi koymaya zorlansaydım,</span></p><p class="MsoNormal"><span>DSM-IIIR'de (cari psikiyatrik tanı ve istatistik elkitabı)</span></p><p class="MsoNormal"><span>salık verilen formülü izler ve altı bölümlük kesin ve resmi havalı</span></p><p class="MsoNormal"><span>bir tanıya ulaşırdım. Ama biliyorum ki bunun etten kemikten</span></p><p class="MsoNormal"><span>Marie'yle, beni her zaman şaşırtan ve kavrayışımı aşan Marie'yle,</span></p><p class="MsoNormal"><span>o iki tebessümlü Marie'yle, pek az ilgisi olurdu.</span></p><p class="MsoNormal"><span> </span></p><p class="MsoNormal"><span><span>  </span>:::::::::::::::::</span></p><p class="MsoNormal"><span> </span></p><p class="MsoNormal"><span><span>  </span>Üç Açılmamış Mektup</span></p><p class="MsoNormal"><span> </span></p><p class="MsoNormal"><span><span>  </span>--Birincisi bir pazartesi günü geldi. O gün herhangi bir gün gibi</span></p><p class="MsoNormal"><span>başlamıştı. Sabahı bir yazı üzerinde çalışarak geçirdim ve öğle sularında</span></p><p class="MsoNormal"><span>postayı almak için bahçe kapısına kadar yürüdüm - mektupları</span></p><p class="MsoNormal"><span>genellikle öğle yemeğini yerken okurum. Sebebinden</span></p><p class="MsoNormal"><span>emin değilim ama her nedense o günün sıradan bir gün olmayacağını</span></p><p class="MsoNormal"><span>sezinliyordum. Posta kutusuna vardım ve ...ve ...--</span></p><p class="MsoNormal"><span> </span></p><p class="MsoNormal"><span><span>  </span>Saul daha fazla konuşamadı. Sesi çatallaştı. Başını önüne eğdi</span></p><p class="MsoNormal"><span>ve kendini toplamaya çalıştı. Onu hiç daha kötü bir halde görmemiştim.</span></p><p class="MsoNormal"><span>Çaresizlikten şişmiş yüzüyle altmış üç yaşından çok daha</span></p><p class="MsoNormal"><span>yaşlı görünüyordu; şiş, ürkek gözleri kızarmıştı; lekeli teni terden</span></p><p class="MsoNormal"><span>parlıyordu.</span></p><p class="MsoNormal"><span> </span></p><p class="MsoNormal"><span><span>  </span>Birkaç dakika sonra devam etmeye çalıştı. --Postada onun gelmiş</span></p><p class="MsoNormal"><span>olduğunu gördüm ...ben ...devam edemeyeceğim, ne yapacağımı</span></p><p class="MsoNormal"><span>bilemiyorum ...--</span></p><p class="MsoNormal"><span> </span></p><p class="MsoNormal"><span><span>  </span>Saul, ofisimde bulunduğu üç dört dakika içinde kendini derin</span></p><p class="MsoNormal"><span>bir tedirginliğe kaptırmıştı. Kısa ve sığ soluklarla kesik kesik, hızlı</span></p><p class="MsoNormal"><span>hızlı solumaya başladı. Başını dizlerinin arasına alıp soluğunu</span></p><p class="MsoNormal"><span>tuttu ama bir yararı olmadı. Sonra sandalyesinden kalktı ve havayı</span></p><p class="MsoNormal"><span>büyük yudumlarla yutarak ofisimde bir aşağı bir yukarı yürümeye</span></p><p class="MsoNormal"><span>başladı. Bu durumun biraz daha sürmesinin Saul'ün bayılmasına</span></p><p class="MsoNormal"><span>yol açacağını biliyordum. Keşke içine soluyabileceği bir</span></p><p class="MsoNormal"><span>kesekağıdım olsaydı diye düşündüm ama elimde bu kocakarı ilacı</span></p><p class="MsoNormal"><span>(ki bu durumda herhangi bir başka yöntem kadar etkilidir) bulunmadığından</span></p><p class="MsoNormal"><span>konuşarak onu sakinleştirmeye çalıştım.</span></p><p class="MsoNormal"><span> </span></p><p class="MsoNormal"><span><span>  </span>--Saul, sana hiçbir şey olmayacak. Yardım almak için bana geldin</span></p><p class="MsoNormal"><span>ve ben de tam bu iş için eğitilmiş bulunuyorum. Bunu birlikte</span></p><p class="MsoNormal"><span>halledeceğiz. Senden şunu yapmanı istiyorum. Şu kanepeye uzanıp</span></p><p class="MsoNormal"><span>dikkatini soluman üzerinde yoğunlaştırmakla başla. Önce derin</span></p><p class="MsoNormal"><span>derin ve hızlı hızlı soluk alıp ver; sonra bunu giderek yavaşlatacağız.</span></p><p class="MsoNormal"><span>Bir tek şey üzerinde odaklanmanı istiyorum, başka hiçbir</span></p><p class="MsoNormal"><span>şey düşünme. Beni duyuyor musun? Yalnızca burun deliklerine</span></p><p class="MsoNormal"><span>giren havanın burun deliklerinden çıkan havadan daha serin olduğuna</span></p><p class="MsoNormal"><span>dikkat et. Hep bunu düşün. Çok geçmeden, daha ağır soluk</span></p><p class="MsoNormal"><span>alıp verdikçe, dışarı verdiğin havanın daha da ısındığını hissedeceksin.--</span></p><p class="MsoNormal"><span> </span></p><p class="MsoNormal"><span><span>  </span>Önerim umduğumdan etkili olmuştu. Saul birkaç dakika içinde</span></p><p class="MsoNormal"><span>gevşedi, soluması yavaşladı, panik hali kayboldu.</span></p><p class="MsoNormal"><span> </span></p><p class="MsoNormal"><span><span>  </span>--Şimdi daha iyi göründüğüne göre çalışmamıza dönelim, Saul.</span></p><p class="MsoNormal"><span>Unutma ki biraz bilgi almaya ihtiyacım var - seni üç yıldır</span></p><p class="MsoNormal"><span>görmüyorum. Tam olarak ne geldi başına? Bana her şeyi anlat,</span></p><p class="MsoNormal"><span>bütün ayrıntıları duymak istiyorum.--</span></p><p class="MsoNormal"><span> </span></p><p class="MsoNormal"><span><span>  </span>Ayrıntılar harikadır. Bilgi verirler, yatıştırırlar ve yalnızlık</span></p><p class="MsoNormal"><span>kaygısının içine işlerler: hasta, ayrıntıları öğrendiğiniz anda onun</span></p><p class="MsoNormal"><span>yaşamına girdiğinizi hisseder.</span></p><p class="MsoNormal"><span> </span></p><p class="MsoNormal"><span><span>  </span>Saul bana konunun geri planına ilişkin bilgi vereceğine yakın</span></p><p class="MsoNormal"><span>geçmişteki olayları anlatmayı sürdürüp hikayesine kaldığı yerden</span></p><p class="MsoNormal"><span>devam etti.</span></p><p class="MsoNormal"><span> </span></p><p class="MsoNormal"><span><span>  </span>--Mektuplarımı almış eve doğru yürürken bir yandan da her</span></p><p class="MsoNormal"><span>zamanki ıvır zıvır destesini - reklam broşürlerini, bağış taleplerini</span></p><p class="MsoNormal"><span>- karıştırıyordum. Sonra onu gördüm - Stockholm Araştırma</span></p><p class="MsoNormal"><span>Enstitüsü'nden gelen büyük boy, kahverengi, resmi bir zarf. Nihayet</span></p><p class="MsoNormal"><span>gelmişti! Haftalardır bu mektubu almaktan korkuyordum</span></p><p class="MsoNormal"><span>ve sonunda gelmişti ya, şimdi de onu açamıyordum.-- Durakladı.</span></p><p class="MsoNormal"><span> </span></p><p class="MsoNormal"><span><span>  </span>--Sonra ne oldu? Hiçbir şeyi atlama.--</span></p><p class="MsoNormal"><span> </span></p><p class="MsoNormal"><span><span>  </span>--Galiba bir mutfak sandalyesine yığıldım ve orada öylece oturup</span></p><p class="MsoNormal"><span>kaldım. Sonra mektubu katlayıp pantalonumun arka cebine</span></p><p class="MsoNormal"><span>tıktım. Öğle yemeğini hazırlamaya başladım.-- Yine bir duraklama.</span></p><p class="MsoNormal"><span> </span></p><p class="MsoNormal"><span><span>  </span>--Devam et. Hiçbir şeyi atlama.--</span></p><p class="MsoNormal"><span> </span></p><p class="MsoNormal"><span><span>  </span>--İki yumurta haşladım ve yumurta salatası yaptım. Gülünç</span></p><p class="MsoNormal"><span>ama yumurta salatalı sandviçler beni her zaman yatıştırmıştır.</span></p><p class="MsoNormal"><span>Onları yalnızca sinirli olduğum zaman yerim - ne marul, ne domates,</span></p><p class="MsoNormal"><span>ne de kıyılmış kereviz veya soğan. Çok yumuşak beyaz</span></p><p class="MsoNormal"><span>ekmeğin üzerinde yalnızca yumurta püresi, tuz, biber, mayonez.--</span></p><p class="MsoNormal"><span> </span></p><p class="MsoNormal"><span><span>  </span>--İşe yaradı mı? Sandviçler seni yatıştırdı mı?-- </span></p><p class="MsoNormal"><span> </span></p><p class="MsoNormal"><span><span>  </span>--Onlara ulaşmam kolay olmadı. Önce, o zarf beni rahatsız ediyordu</span></p><p class="MsoNormal"><span>- sivri köşeleri kalçama batıyordu. Mektubu cebimden çıkardım</span></p><p class="MsoNormal"><span>ve onunla oynamaya başladım. Bilirsiniz - kaldırıp ışığa</span></p><p class="MsoNormal"><span>tutmak, ağırlığını tartmak, kaç sayfa olduğunu tahmin etmek gibi.</span></p><p class="MsoNormal"><span>Bir şeyi değiştireceğinden değil ya! Mesajının kısa - ve acımasız -</span></p><p class="MsoNormal"><span>olduğunu biliyordum.</span></p><p class="MsoNormal"><span> </span></p><p class="MsoNormal"><span><span>  </span>Merakıma karşın Saul'ün hikayeyi kendi tarzında ve kendi hızıyla</span></p><p class="MsoNormal"><span>anlatmasına izin vermeye karar verdim.</span></p><p class="MsoNormal"><span> </span></p><p class="MsoNormal"><span><span>  </span>--Devam et.--</span></p><p class="MsoNormal"><span> </span></p><p class="MsoNormal"><span><span>  </span>--İşte, sandviçleri yedim. Hatta onları çocukluğumda yaptığım</span></p><p class="MsoNormal"><span>gibi - içindeki yumurta salatasını emerek - yedim. Ama bir yararı</span></p><p class="MsoNormal"><span>olmadı. Daha kuvvetli bir şeye ihtiyaç duyuyordum. Bu mektup</span></p><p class="MsoNormal"><span>fazla eziciydi. Sonunda onu yazıhanemin bir çekmecesine</span></p><p class="MsoNormal"><span>koydum.--</span></p><p class="MsoNormal"><span> </span></p><p class="MsoNormal"><span><span>  </span>--Açılmamış durumda mı?--</span></p><p class="MsoNormal"><span> </span></p><p class="MsoNormal"><span><span>  </span>--Evet, açılmamış durumda. Ve hala da açılmamış durumda.</span></p><p class="MsoNormal"><span>Neden açayım? İçinde ne olduğunu biliyorum. Kelimeleri okumak</span></p><p class="MsoNormal"><span>yalnızca yarayı daha da yarıp açacaktı.--</span></p><p class="MsoNormal"><span> </span></p><p class="MsoNormal"><span><span>  </span>Saul'ün neden söz ettiğini bilmiyordum. Stockholm Enstitüsü'yle</span></p><p class="MsoNormal"><span>olan ilişkisini bile bilmiyordum. Artık meraktan kaşınıyordum</span></p><p class="MsoNormal"><span>ama kaşımamaktan tuhaf bir zevk alıyordum. Çocuklarım</span></p><p class="MsoNormal"><span>bana verilen bir hediyeyi elime alır almaz yırtıp açışım konusunda</span></p><p class="MsoNormal"><span>bana hep takılırlar. Kuşkusuz o günkü sabrım bir ölçüde olgunlaşmış</span></p><p class="MsoNormal"><span>olmamın bir göstergesiydi. Aceleye ne gerek vardı?</span></p><p class="MsoNormal"><span>Saul beni yeterince çabuk aydınlatacaktı.</span></p><p class="MsoNormal"><span> </span></p><p class="MsoNormal"><span><span>  </span>--İkinci mektup sekiz gün sonra geldi. Zarfı birincinin tıpatıp</span></p><p class="MsoNormal"><span>aynısıydı. Onu da, yine açılmamış durumda, aynı çekmeceye, birincinin</span></p><p class="MsoNormal"><span>üzerine koydum. Ama onları saklamak hiçbir şeyi halletmemişti.</span></p><p class="MsoNormal"><span>Onları düşünmeden edemiyordum ama düşünmeye de</span></p><p class="MsoNormal"><span>katlanamıyordum. Keşke Stockholm Enstitüsü'ne hiç gitmeseydim!--</span></p><p class="MsoNormal"><span>İçini çekti.</span></p><p class="MsoNormal"><span> </span></p><p class="MsoNormal"><span><span>  </span>--Devam et.--</span></p><p class="MsoNormal"><span> </span></p><p class="MsoNormal"><span><span>  </span>--Son birkaç haftanın büyük bir bölümünü hayallere dalarak</span></p><p class="MsoNormal"><span>geçirdim. Bütün bunları duymak istediğinizden emin misiniz?--</span></p><p class="MsoNormal"><span> </span></p><p class="MsoNormal"><span><span>  </span>--Eminim. O hayalleri anlat bana.--</span></p><p class="MsoNormal"><span> </span></p><p class="MsoNormal"><span><span>  </span>--Şöyle, bazen yargılanmakta olduğumu düşünüyordum. Enstitü</span></p><p class="MsoNormal"><span>üyelerinin karşısına çıkıyordum - peruklu ve cüppeli oluyorlardı.</span></p><p class="MsoNormal"><span>Çok parlak bir savunma yapıyordum. Avukat istemiyor ve</span></p><p class="MsoNormal"><span>her suçlamayı yanıtlayışımla herkesin gözlerini kamaştırıyordum.</span></p><p class="MsoNormal"><span>Çok geçmeden gizleyecek hiçbir şeyim olmadığı ortaya çıkıyordu.</span></p><p class="MsoNormal"><span>Yargıçlar karmakarışık oluyordu. Birer birer yerlerinden</span></p><p class="MsoNormal"><span>kalkıp, beni kutlayan ve benden af dileyen ilk kişi olabilmek için</span></p><p class="MsoNormal"><span>acele ediyorlardı. Bu, hayallerin bir tanesi. Birkaç dakikalığına </span></p><p class="MsoNormal"><span>kendimi daha iyi hissetmemi sağlıyordu. Öbürleri bu kadar iyi</span></p><p class="MsoNormal"><span>değil, çok marazi.--</span></p><p class="MsoNormal"><span> </span></p><p class="MsoNormal"><span><span>  </span>--Bana onları anlat.--</span></p><p class="MsoNormal"><span> </span></p><p class="MsoNormal"><span><span>  </span>--Bazen göğsümde bir sıkışma hissediyor ve bir enfarktüs, sessiz</span></p><p class="MsoNormal"><span>bir enfarktüs geçirdiğimi düşünüyordum. Belirtiler şunlar - ağrı</span></p><p class="MsoNormal"><span>yok, yalnızca solunum güçlüğü ve göğüste sıkışma. Nabzımı</span></p><p class="MsoNormal"><span>tutmaya çalışıyordum ama o lanet olası şeyi istediğim zaman hiç</span></p><p class="MsoNormal"><span>bulamıyordum. Sonunda bir vuruş hissettiğimde de bunun radyal</span></p><p class="MsoNormal"><span>atardamarımdan mı yoksa bileğimi sıkan parmaklarımdaki</span></p><p class="MsoNormal"><span>kılcal damarlardan mı geldiğini kestiremiyordum.</span></p><p class="MsoNormal"><span> </span></p><p class="MsoNormal"><span><span>  </span>--On beş saniyede yaklaşık yirmi altı vuruş duyuyordum. Yirmi</span></p><p class="MsoNormal"><span>altı çarpı dört, dakikada yüz dört eder. O zaman yüz dördün iyi</span></p><p class="MsoNormal"><span>mi yoksa kötü mü olduğunu merak ediyordum. Sessiz bir enfarktüse</span></p><p class="MsoNormal"><span>hızlı bir nabzın mı yoksa yavaş bir nabzın mı eşlik ettiğini bilmiyordum.</span></p><p class="MsoNormal"><span>Björn Borg'un nabzının elli olduğunu duymuştum.</span></p><p class="MsoNormal"><span> </span></p><p class="MsoNormal"><span><span>  </span>--Sonra o damarı kesip basıncı hafiflettiğimi ve kanı akıttığımı</span></p><p class="MsoNormal"><span>hayal ediyordum. Dakikada yüz dört vuruşla, karanlığa dalmak</span></p><p class="MsoNormal"><span>ne kadar sürerdi? Sonra kanı daha hızlı akıtmak için nabzımı hızlandırmayı</span></p><p class="MsoNormal"><span>düşünüyordum. Sabit bisikletimde çalışabilirdim! Birkaç</span></p><p class="MsoNormal"><span>dakika içinde nabzımı yüz yirmiye çıkarabilirdim.</span></p><p class="MsoNormal"><span> </span></p><p class="MsoNormal"><span><span>  </span>--Bazen kanın bir kağıt bardağı doldurduğunu hayal ediyordum.</span></p><p class="MsoNormal"><span>Her fışkırışta kanın bardağın mumlu kenarlarına sıçradığını</span></p><p class="MsoNormal"><span>duyabiliyordum. Belki de yüz fışkırışta bardak dolacaktı - bu</span></p><p class="MsoNormal"><span>yalnızca elli saniye eder. Sonra bileklerimi nasıl keseceğimi düşünüyordum.</span></p><p class="MsoNormal"><span>Mutfaktaki bıçak? Kara saplı küçük keskin bıçak? Ya </span></p><p class="MsoNormal"><span>da bir tıraş bıçağı? Ama artık o kesen tıraş bıçakları yok - yalnızca</span></p><p class="MsoNormal"><span>o makineye takılan jiletler var. Tıraş bıçaklarının ölüp gittiğini</span></p><p class="MsoNormal"><span>daha önce hiç fark etmemiştim. Ben de böyle ölüp gideceğimi düşünüyordum.</span></p><p class="MsoNormal"><span>Ne bir dalgacık ne bir şey. Belki de birisi olmadık</span></p><p class="MsoNormal"><span>bir anda beni düşünecek, tıpkı benim o soyu tükenmiş tek kenarlı</span></p><p class="MsoNormal"><span>tıraş bıçağını düşündüğüm gibi.</span></p><p class="MsoNormal"><span> </span></p><p class="MsoNormal"><span><span>  </span>--Ancak, tıraş bıçağının soyu tükenmiş değil. Benim düşüncelerim</span></p><p class="MsoNormal"><span>sayesinde hala yaşıyor. Biliyor musunuz, ben çocukken yetişkin</span></p><p class="MsoNormal"><span>olan hiç kimse şimdi hayatta değil. Bu durumda ben de, bir</span></p><p class="MsoNormal"><span>çocuk olarak, ölüyüm. Yakında bir gün, belki kırk yıl sonra, beni</span></p><p class="MsoNormal"><span>tanımış olan hiç kimse sağ kalmayacak. İşte o zaman gerçekten ölmüş</span></p><p class="MsoNormal"><span>olacağım - hiç kimsenin belleğinde varolmadığım zaman.</span></p><p class="MsoNormal"><span>Çok yaşlı bir insanın, bir kişiyi ya da bir grup insanı tanımış son</span></p><p class="MsoNormal"><span>yaşayan birey oluşu üzerinde epey düşündüm. O yaşlı insan öldüğü</span></p><p class="MsoNormal"><span>zaman bütün grup da ölür, yaşayan belleklerden silinir. Benim</span></p><p class="MsoNormal"><span>için o insanın kim olacağını merak ediyorum. Kimin ölümü</span></p><p class="MsoNormal"><span>beni gerçekten öldürecek?--</span></p><p class="MsoNormal"><span> </span></p><p class="MsoNormal"><span><span>  </span>Son birkaç dakikadır Saul gözleri kapalı olarak konuşuyordu.</span></p><p class="MsoNormal"><span>Gözlerini birdenbire açıp beni yokladı: --Bunu siz istediniz. Devam</span></p><p class="MsoNormal"><span>etmemi istiyor musunuz? Hayli marazi şeyler bunlar.--</span></p><p class="MsoNormal"><span> </span></p><p class="MsoNormal"><span><span>  </span>--Her şeyi anlat, Saul. Neler yaşadığını tam olarak bilmek istiyorum.--</span></p><p class="MsoNormal"><span> </span></p><p class="MsoNormal"><span><span>  </span>--En kötü şeylerden biri de konuşacak hiç kimsemin, başvuracak</span></p><p class="MsoNormal"><span>hiçbir yerin, bir sırdaşın, bunları kendisiyle konuşmaya cesaret</span></p><p class="MsoNormal"><span>edebileceğim güvenilir bir arkadaşımın olmayışıydı.--</span></p><p class="MsoNormal"><span> </span></p><p class="MsoNormal"><span><span>  </span>--Peki ya ben?--</span></p><p class="MsoNormal"><span> </span></p><p class="MsoNormal"><span><span>  </span>--Anımsayıp anımsamadığınızı bilmiyorum, ama sizi ilk kez</span></p><p class="MsoNormal"><span>görme kararını vermem on beş yılımı almıştı. Tekrar sizi görmeye</span></p><p class="MsoNormal"><span>gelmenin utancına katlanamazdım. Birlikte çok başarılı olmuştuk,</span></p><p class="MsoNormal"><span>yenik durumda dönmenin utancıyla başa çıkamazdım.--</span></p><p class="MsoNormal"><span> </span></p><p class="MsoNormal"><span><span>  </span>Saul'ün ne demek istediğini anlıyordum. Bir buçuk yıl boyunca</span></p><p class="MsoNormal"><span>birlikte çok verimli bir çalışma yapmıştık. Üç yıl önce terapiye</span></p><p class="MsoNormal"><span>son verirken ikimiz de onun gerçekleştirdiği değişimlerden büyük</span></p><p class="MsoNormal"><span>bir gurur duymuştuk. Son seansımız coşkulu bir mezuniyet</span></p><p class="MsoNormal"><span>töreniydi - eksik olan tek şey Saul'ün dışarıya, dünyaya doğru</span></p><p class="MsoNormal"><span>muzaffer yürüyüşüne eşlik edecek bir bandoydu.</span></p><p class="MsoNormal"><span> </span></p><p class="MsoNormal"><span><span>  </span>--Bu nedenle bunun üstesinden kendi kendime gelmeye çalıştım.</span></p><p class="MsoNormal"><span>Bu mektupların ne anlama geldiğini biliyordum: onlar benim</span></p><p class="MsoNormal"><span>hüküm günüm, kişisel kıyametimdi. Sanırım altmış üç yıldır</span></p><p class="MsoNormal"><span>onların hemen önünde gidiyordum. Şimdi, belki de yavaşladığım</span></p><p class="MsoNormal"><span>için - yaşım, kilom, anfizemim - bana yetiştiler. Her zaman yargıyı</span></p><p class="MsoNormal"><span>geciktirme yollarım olmuştur. Onları anımsıyor musunuz?--</span></p><p class="MsoNormal"><span> </span></p><p class="MsoNormal"><span><span>  </span>Başımı salladım. --Bazılarını.--</span></p><p class="MsoNormal"><span> </span></p><p class="MsoNormal"><span><span>  </span>--Bol bol özür diler, yerlere kapanır, ileri safhada kanser hasta-</span></p><p class="MsoNormal"><span>sı olduğuma ilişkin imalarda bulunurdum (bu hiç boşa gitmezdi).</span></p><p class="MsoNormal"><span>Ve her zaman, başka hiçbir şey işe yaramamışsa, her zaman parasal</span></p><p class="MsoNormal"><span>rüşvet vardı. Sanırım elli bin dolar bu Stockholm felaketini</span></p><p class="MsoNormal"><span>toptan halleder.--</span></p><p class="MsoNormal"><span> </span></p><p class="MsoNormal"><span><span>  </span>--Fikrini değiştiren neydi? Neden beni aramaya karar verdin?--</span></p><p class="MsoNormal"><span> </span></p><p class="MsoNormal"><span><span>  </span>--Üçüncü mektup: İkinciden on gün kadar sonra geldi. Her şeye,</span></p><p class="MsoNormal"><span>tüm planlarıma, herhangi bir kurtuluş umuduna son verdi.</span></p><p class="MsoNormal"><span>Sanırım gururuma da son verdi. Onu aldıktan birkaç dakika sonra</span></p><p class="MsoNormal"><span>sekreterinizle telefonda konuşuyordum.--</span></p><p class="MsoNormal"><span> </span></p><p class="MsoNormal"><span><span>  </span>Gerisini biliyordum. Sekreterim telefon ettiğini söylemişti:</span></p><p class="MsoNormal"><span>--Doktor beni ne zaman görebilirse. Ne kadar meşgul olduğunu</span></p><p class="MsoNormal"><span>biliyorum. Evet, haftaya salı gayet iyi - acil bir durum yok.--</span></p><p class="MsoNormal"><span> </span></p><p class="MsoNormal"><span><span>  </span>Sekreterim bana birkaç saat sonraki ikinci telefonunu söyleyince</span></p><p class="MsoNormal"><span>(--Doktoru rahatsız etmeyi katiyen istemiyorum, ama acaba</span></p><p class="MsoNormal"><span>beni biraz daha önce, birkaç dakika için olsun, bir araya sıkıştırabilir</span></p><p class="MsoNormal"><span>mi, diyordum--) Saul'ün çaresizlik sinyalini tanımış ve onunla</span></p><p class="MsoNormal"><span>derhal bir görüşme ayarlamak için telefon etmiştim.</span></p><p class="MsoNormal"><span> </span></p><p class="MsoNormal"><span><span>  </span>Sonra, son karşılaşmamızdan bu yana hayatında olup bitenleri</span></p><p class="MsoNormal"><span>özetlemeye girişti. Başarılı bir nörobiyolog olan Saul, üç yıl kadar</span></p><p class="MsoNormal"><span>önce, terapinin sona ermesinden kısa bir süre sonra, seçkin bir</span></p><p class="MsoNormal"><span>ödüle layık görülmüştü - İsveç'teki Stockholm Araştırma Enstitüsü'nde</span></p><p class="MsoNormal"><span>altı aylık bir araştırma bursu. Ödülün koşulları cömertçeydi:</span></p><p class="MsoNormal"><span>hiçbir şekilde sınırlandırılmamış elli bin dolarlık bir bursun</span></p><p class="MsoNormal"><span>yanı sıra, kendi araştırmalarını yürütmekte ve istediği kadar az</span></p><p class="MsoNormal"><span>ya da çok ders verip ortak çalışmalar yapmakta serbest olacaktı.</span></p><p class="MsoNormal"><span> </span></p><p class="MsoNormal"><span><span>  </span>Stockholm Enstitüsü'ne vardığında ünlü bir hücre biyoloğu</span></p><p class="MsoNormal"><span>olan Dr. K. tarafından karşılanmıştı. Dr. K.'nin etkileyici bir kişiliği</span></p><p class="MsoNormal"><span>vardı: kusursuz bir Oxford aksanıyla konuşuyor, yetmiş beş yılın</span></p><p class="MsoNormal"><span>ağırlığıyla eğilmeyi reddederek boyunun yüz doksan santimetresinin</span></p><p class="MsoNormal"><span>her birini dünyanın en azametli duruşlarından birini</span></p><p class="MsoNormal"><span>biçimlendirmek için kullanıyordu. Zavallı Saul çenesini ve boynunu</span></p><p class="MsoNormal"><span>zorlayarak güçbela yüz altmış beş santimetreye ulaşabiliyordu.</span></p><p class="MsoNormal"><span>Modası geçmiş Brooklyn aksanını başkaları sevimli de</span></p><p class="MsoNormal"><span>bulsa, Saul kendi sesinin tonundan irkiliyordu. Dr. K. hiç Nobel</span></p><p class="MsoNormal"><span>almamış olmakla birlikte (iki defasında kazananı en yakından izleyen</span></p><p class="MsoNormal"><span>aday olduğu gayet iyi biliniyordu), defne dallarından taç</span></p><p class="MsoNormal"><span>giymeye layık olanlarla tartışmasız aynı hamurdan yoğrulmuştu.</span></p><p class="MsoNormal"><span>Saul ona otuz yıldır uzaktan uzağa hayranlık beslemişti ve şimdi,</span></p><p class="MsoNormal"><span>onun huzurunda, bu büyük adamın gözlerinin içine bakacak cesareti</span></p><p class="MsoNormal"><span>bulamıyordu.</span></p><p class="MsoNormal"><span> </span></p><p class="MsoNormal"><span><span>  </span>Saul yedi yaşındayken anne ve babasını bir araba kazasında</span></p><p class="MsoNormal"><span>kaybetmiş ve bir teyzeyle enişte tarafından büyütülmüştü. O zamandan</span></p><p class="MsoNormal"><span>beri yaşamındaki ana motif, bir yuva, sevgi ve onaylanma</span></p><p class="MsoNormal"><span>için aralıksız bir arayış olmuştu. Başarısızlık onda daima korkunç</span></p><p class="MsoNormal"><span>yaralar açmış ve çok ağır iyileşen bu yaralar onun değersizlik</span></p><p class="MsoNormal"><span>duygusunu ve yalnızlığını derinden derine yoğunlaştırmıştı;</span></p><p class="MsoNormal"><span>başarı ise sersemletici fakat uçucu bir coşku veriyordu.</span></p><p class="MsoNormal"><span> </span></p><p class="MsoNormal"><span><span>  </span>Ama Saul Stockholm Enstitüsü'ne vardığı anda, Dr. K. tarafından</span></p><p class="MsoNormal"><span>karşılandığı anda, hedefinin erişilebilir olduğu, nihai bir huzur</span></p><p class="MsoNormal"><span>için umut bulunduğu yolunda garip bir inanç duymuştu. Dr.</span></p><p class="MsoNormal"><span>K.'nin güçlü elini sıktığı anda Saul ikisinin, Dr. K. ile kendisinin,</span></p><p class="MsoNormal"><span>yan yana, tam bir işbirliği içinde çalıştığı, kurtarıcı ve kutsayıcı</span></p><p class="MsoNormal"><span>bir hayal görmüştü.</span></p><p class="MsoNormal"><span> </span></p><p class="MsoNormal"><span><span>  </span>Birkaç saat içinde ve yetersiz bir planlamayla, kendisinin ve</span></p><p class="MsoNormal"><span>Dr. K.'nin, kas hücresinin farklılaşmasına ilişkin dünya literatürünü</span></p><p class="MsoNormal"><span>birlikte tarayıp eleştirmeleri için bir teklif ortaya koymuştu.</span></p><p class="MsoNormal"><span>Saul, yaratıcı bir sentez öne sürmelerini ve gelecekteki araştırmalar</span></p><p class="MsoNormal"><span>için en çok umut vaat eden yönleri belirlemelerini öneriyordu.</span></p><p class="MsoNormal"><span>Dr. K. onu dinlemiş, sakıngan bir onay vermiş ve kütüphane</span></p><p class="MsoNormal"><span>araştırmasını yürütecek olan Saul ile haftada iki kez bir araya gelmeyi</span></p><p class="MsoNormal"><span>kabul etmişti. Saul bu alelacele tasarlanmış projeye hararetle</span></p><p class="MsoNormal"><span>sarılmıştı; ilerleyişini Dr. K. ile birlikte gözden geçirip tamamen</span></p><p class="MsoNormal"><span>farklı temel araştırmalarda anlamlı örüntüler aradıkları danışma</span></p><p class="MsoNormal"><span>saatlerine büyük bir değer veriyordu.</span></p><p class="MsoNormal"><span> </span></p><p class="MsoNormal"><span><span>  </span>Saul bu işbirliği ilişkisinin sıcaklığıyla öylesine keyiflenmişti</span></p><p class="MsoNormal"><span>ki kütüphane araştırmalarının verimli olmadığının farkına varamamıştı.</span></p><p class="MsoNormal"><span>Bu nedenle, iki ay sonra Dr. K.'nin bu çalışmaya ilişkin</span></p><p class="MsoNormal"><span>düşkırıklığını ifade edip onun bırakılmasını tavsiye etmesi Saul'de</span></p><p class="MsoNormal"><span>bir şok etkisi yapmıştı. Hayatında asla bir projeyi yarım bırakmamıştı</span></p><p class="MsoNormal"><span>ve ilk tepkisi onu tek başına sürdürmeyi önermek olmuştu.</span></p><p class="MsoNormal"><span>Dr. K., --Size engel olamam elbette,-- demişti, --ama bunu</span></p><p class="MsoNormal"><span>tavsiyeye değer bulmuyorum. Hem ne olursa olsun, ben bu çalışmayla</span></p><p class="MsoNormal"><span>ilişkimi kesmek istiyorum.</span></p><p class="MsoNormal"><span> </span></p><p class="MsoNormal"><span><span>  </span>Saul (bibliyografyasını 261 maddeden 262 maddeye çıkaracak)</span></p><p class="MsoNormal"><span>bir başka yayının, bu büyük doktorla işbirliğinin devamından</span></p><p class="MsoNormal"><span>çok daha az doyurucu olacağı yolunda acele bir sonuca vararak</span></p><p class="MsoNormal"><span>birkaç gün düşündükten sonra bir başka proje önermişti. Bir kez</span></p><p class="MsoNormal"><span>daha, Saul işin yüzde 95'ini yapmaya talip olmuştu. Bir kez daha</span></p><p class="MsoNormal"><span>Dr. K. sakıngan bir onay vermişti. Stockholm Enstitüsü'nde kalan</span></p><p class="MsoNormal"><span>ayları boyunca Saul çılgınca çalışmıştı. Programını zaten verdiği</span></p><p class="MsoNormal"><span>derslerle ve daha genç meslektaşlara danışmanlık bağlantılarıyla</span></p><p class="MsoNormal"><span>haddinden fazla yüklemiş olduğundan, Dr. K. ile seanslarına hazırlanmak</span></p><p class="MsoNormal"><span>için geceleri uzun süre çalışmak zorunda kalıyordu.</span></p><p class="MsoNormal"><span> </span></p><p class="MsoNormal"><span><span>  </span>Altı ayın sonunda proje henüz bitmemiş durumdayken, Saul</span></p><p class="MsoNormal"><span>Dr. K.'ye onu tamamlayıp önde gelen bir dergide yayımlanmasını</span></p><p class="MsoNormal"><span>sağlayacağı yolunda teminat vermişti. Saul'ün aklında, kendisinden</span></p><p class="MsoNormal"><span>sık sık makale isteyen, editörlüğünü eski bir öğrencisinin</span></p><p class="MsoNormal"><span>yaptığı bir dergi vardı. Üç ay sonra, Saul makaleyi tamamlamış</span></p><p class="MsoNormal"><span>ve Dr. K.'nin onayını aldıktan sonra onu dergiye vermiş, ancak</span></p><p class="MsoNormal"><span>on bir ay sonra, editörün kronik bir hastalık nedeniyle ciddi biçimde</span></p><p class="MsoNormal"><span>rahatsız olduğu, yayıncıların üzülerek derginin yayınını</span></p><p class="MsoNormal"><span>sürdürmeme kararını aldıkları ve bu nedenle teslim edilmiş olan</span></p><p class="MsoNormal"><span>tüm makaleleri iade ettikleri kendisine bildirilmişti.</span></p><p class="MsoNormal"><span> </span></p><p class="MsoNormal"><span><span>  </span>Saul artık telaşa kapılarak makaleyi derhal bir başka dergiye</span></p><p class="MsoNormal"><span>göndermişti. Altı ay sonra - yirmi beş yılda ilk defa olarak - bir</span></p><p class="MsoNormal"><span>red mektubu almıştı; mektup, yazarların değerini göz önüne alarak</span></p><p class="MsoNormal"><span>saygılı bir ifadeyle derginin makaleyi neden yayımlayamayacağını</span></p><p class="MsoNormal"><span>açıklıyordu: son on sekiz ay içinde aynı literatürün yetkili</span></p><p class="MsoNormal"><span>kalemlerden üç eleştirisi yayımlanmıştı ve ayrıca son birkaç ay</span></p><p class="MsoNormal"><span>içinde yayımlanan ön araştırma raporları Saul ile Dr. K.'nin bu</span></p><p class="MsoNormal"><span>alanda umut vaat eden yönler konusunda ulaştıkları sonuçları</span></p><p class="MsoNormal"><span>desteklemiyordu. Bununla birlikte, makalenin güncelleştirilmesi,</span></p><p class="MsoNormal"><span>temel vurgusunun değiştirilmesi ve sonuçlarla tavsiyelerin yeniden</span></p><p class="MsoNormal"><span>biçimlendirilmesi halinde memnuniyetle tekrar dikkate alınacağı</span></p><p class="MsoNormal"><span>bildiriliyordu.</span></p><p class="MsoNormal"><span> </span></p><p class="MsoNormal"><span><span>  </span>Saul ne yapacağını bilemiyordu. Dr. K.'ye şimdi, on sekiz ay</span></p><p class="MsoNormal"><span>sonra, makalelerinin yayımlanmak için henüz kabul edilmediğini</span></p><p class="MsoNormal"><span>söylemenin utancıyla yüzleşemiyor, yüzleşmek istemiyordu. Saul,</span></p><p class="MsoNormal"><span>Dr. K.'nin ömründe hiçbir makalesinin reddedilmemiş olduğundan</span></p><p class="MsoNormal"><span>emindi - yani bu bodur, saldırgan New York sahtekarıyla</span></p><p class="MsoNormal"><span>bir ekip oluşturana kadar. Saul, özellikle hücre biyolojisi gibi</span></p><p class="MsoNormal"><span>hızla gelişen alanlarda eleştiri makalelerinin çabuk eskidiğini biliyordu.</span></p><p class="MsoNormal"><span>Üstelik yayın kurullarında, derginin editörlerinin yalnızca</span></p><p class="MsoNormal"><span>nezaket gösteriyor olduklarını bilecek kadar deneyimi olmuştu:</span></p><p class="MsoNormal"><span>makale, kendisi ve Dr. K. tarafından çok fazla zaman harcanarak</span></p><p class="MsoNormal"><span>gözden geçirilip düzeltilmediği sürece kurtarılamazdı. Ayrıca, bu</span></p><p class="MsoNormal"><span>gözden geçirme işinin ülkeler arası bir yazışmayla tamamlanması</span></p><p class="MsoNormal"><span>güç olacaktı: yüz yüze bir işbirliği gerekliydi. Dr. K.'nin çok daha</span></p><p class="MsoNormal"><span>fazla öncelik taşıyan işleri vardı ve Saul onun bu beladan tamamen</span></p><p class="MsoNormal"><span>sıyrılmayı yeğleyeceğinden emindi.</span></p><p class="MsoNormal"><span> </span></p><p class="MsoNormal"><span><span>  </span>Ve işte çıkmaz buydu: herhangi bir kararın verilebilmesi için</span></p><p class="MsoNormal"><span>Saul'ün olanları Dr. K.'ye anlatması gerekiyordu - ve Saul bunu</span></p><p class="MsoNormal"><span>yapmayı bir türlü göze alamıyordu. Bu durumda Saul, böyle durumlarda</span></p><p class="MsoNormal"><span>adeti olduğu üzere, hiçbir şey yapmamıştı.</span></p><p class="MsoNormal"><span> </span></p><p class="MsoNormal"><span><span>  </span>Saul'ün ilgili bir başka konuda yazdığı önemli bir makalenin</span></p><p class="MsoNormal"><span>yayımlanmak üzere hemen kabul edilmesi de hepsinin üstüne</span></p><p class="MsoNormal"><span>tuz biber ekmişti. O makalede Saul ifade edilen fikirlerin bazıları</span></p><p class="MsoNormal"><span>için Dr. K.'ye atıfta bulunmuş ve şimdi basılmamış olan makalelerini</span></p><p class="MsoNormal"><span>zikretmişti. Dergi Saul'e yeni politikalarının, bir kimseye, o</span></p><p class="MsoNormal"><span>kimsenin yazılı onayı olmadan atıfta bulunulmasına (ünlü adların</span></p><p class="MsoNormal"><span>düzmece kullanımını engellemek için) izin vermediğini bildirmişti.</span></p><p class="MsoNormal"><span>Aynı nedenle, basılmamış makalelerden, ortak yazarlarının</span></p><p class="MsoNormal"><span>yazılı onayı olmadan alıntı yapmasına da izin veremiyorlardı.</span></p><p class="MsoNormal"><span> </span></p><p class="MsoNormal"><span><span>  </span>Saul çakılıp kalmıştı. Dr. K.'ye mektup yazıp - ortak çalışmalarının</span></p><p class="MsoNormal"><span>akıbetinden söz etmeden - kendisine atıfta bulunmak için</span></p><p class="MsoNormal"><span>iznini isteyemezdi. Bir kez daha, Saul hiçbir şey yapmamıştı.</span></p><p class="MsoNormal"><span> </span></p><p class="MsoNormal"><span><span>  </span>Birkaç ay sonra, Saul'ün makalesi (Dr. K.'ye ve ortak çalışmalarına</span></p><p class="MsoNormal"><span>hiçbir atıfta bulunulmadan) kalburüstü bir nörobiyoloji</span></p><p class="MsoNormal"><span>dergisinde başyazı olarak çıkmıştı.</span></p><p class="MsoNormal"><span> </span></p><p class="MsoNormal"><span><span>  </span>--Ve böylece,-- dedi Saul, derin bir iç çekişle, --bugüne gelmiş</span></p><p class="MsoNormal"><span>bulunuyoruz. Bu makalenin yayımlanmasından çok korkuyordum.</span></p><p class="MsoNormal"><span>Dr. K.'nin onu okuyacağını biliyordum. Benim hakkımda</span></p><p class="MsoNormal"><span>ne düşünüp ne hissedeceğini biliyordum. Onun gözünde ve tüm</span></p><p class="MsoNormal"><span>Stockholm Enstitüsü camiasının gözünde bir sahtekar, bir hırsız,</span></p><p class="MsoNormal"><span>hırsızdan da beter biri olacağımı biliyordum. Ondan bir haber</span></p><p class="MsoNormal"><span>bekledim ve ilk mektubu makalenin yayımlanmasından dört hafta</span></p><p class="MsoNormal"><span>sonra aldım - tam zamanında - derginin İskandinavya'ya ulaşmasına,</span></p><p class="MsoNormal"><span>Dr. K.'nin onu okumasına, yargılamasına, hükmünü bildirmesine</span></p><p class="MsoNormal"><span>tam yetecek bir süre içinde. Mektubunun Kaliforniya'da</span></p><p class="MsoNormal"><span>bana ulaşmasına tam yetecek bir süre içinde.--</span></p><p class="MsoNormal"><span> </span></p><p class="MsoNormal"><span><span>  </span>Saul burada durdu. Gözleri bana yalvarıyordu: --Devam edemeyeceğim.</span></p><p class="MsoNormal"><span>Bunun hepsini alıp götürün. Bu acıyı alıp götürün.--</span></p><p class="MsoNormal"><span> </span></p><p class="MsoNormal"><span><span>  </span>Saul'ü hiç bu kadar perişan görmemiş olmakla birlikte ona çabucak</span></p><p class="MsoNormal"><span>yardım edebileceğime inanıyordum. Bu bakımdan işbilir,</span></p><p class="MsoNormal"><span>göreve yönelik ses tonumu takınarak ne gibi planlar yaptığını, ne</span></p><p class="MsoNormal"><span>gibi adımlar attığını sordum. Saul duraksadı ve sonra elli bin dolarlık</span></p><p class="MsoNormal"><span>bursu Stockholm Enstitüsü'ne iade etmeye karar verdiğini</span></p><p class="MsoNormal"><span>söyledi! Daha önceki çalışmalarımızdan, onun güç durumlardan</span></p><p class="MsoNormal"><span>sıyrılma yolunu satın alma eğilimini onaylamadığımı bildiğinden,</span></p><p class="MsoNormal"><span>yanıt vermeme zaman bırakmadan aceleyle devam ederek</span></p><p class="MsoNormal"><span>en iyi yönteme henüz karar vermemiş olduğunu söyledi. Parayı,</span></p><p class="MsoNormal"><span>enstitüdeki burs süresini verimli bir şekilde kullanmamış olduğu</span></p><p class="MsoNormal"><span>için iade ettiğini belirten bir mektup yazmayı düşünüyordu. Bir</span></p><p class="MsoNormal"><span>başka olasılık da Stockholm Enstitüsü'ne doğrudan bağışta bulunmaktı</span></p><p class="MsoNormal"><span>- başka bir şeyle ilgili görünmeyecek bir bağış olacaktı</span></p><p class="MsoNormal"><span>bu. Böyle bir bağış ustaca bir hamle olabilir, diye düşünüyordu </span></p><p class="MsoNormal"><span>davranışına yönelik olası eleştirileri yumuşatmak için bir tür sigorta</span></p><p class="MsoNormal"><span>poliçesi.</span></p><p class="MsoNormal"><span> </span></p><p class="MsoNormal"><span><span>  </span>Bu planları bana açıklarken Saul'ün huzursuzluğunu görebiliyordum.</span></p><p class="MsoNormal"><span>Benim aynı fikirde olmayacağımı biliyordu. Hiç kimseyi</span></p><p class="MsoNormal"><span>gücendirmek istemiyordu ve benim onayımı da hemen hemen</span></p><p class="MsoNormal"><span>Dr. K.'ninkini istediği kadar istiyordu. Benimle bu kadar çok şeyi</span></p><p class="MsoNormal"><span>paylaşmaya istekli olduğu için rahatlamıştım - seansta şu ana</span></p><p class="MsoNormal"><span>dek gördüğüm tek parlak nokta buydu.</span></p><p class="MsoNormal"><span> </span></p><p class="MsoNormal"><span><span>  </span>Kısa bir süre için ikimiz de sessizliğe gömüldük. Saul tükenmişti</span></p><p class="MsoNormal"><span>ve bitkin bir durumda arkasına yaslandı. Ben de koltuğuma</span></p><p class="MsoNormal"><span>gömülüp durumun muhasebesini yaptım. Bütün bu hikaye komik</span></p><p class="MsoNormal"><span>bir karabasandan ibaretti - Saul'ün sosyal beceriksizliğiyle</span></p><p class="MsoNormal"><span>bu inanılmaz belaya her adımda daha da sıkı yapıştığı bir katran</span></p><p class="MsoNormal"><span>bebek destanı.</span></p><p class="MsoNormal"><span> </span></p><p class="MsoNormal"><span><span>  </span>Ne var ki, Saul'ün görünüşünde gülünç olan hiçbir şey yoktu.</span></p><p class="MsoNormal"><span>Berbat görünüyordu. Acısını her zaman önemsiz gösterirdi - hep</span></p><p class="MsoNormal"><span>beni --rahatsız etmekten-- korkardı. Her sıkıntı işaretini onla çarparsam</span></p><p class="MsoNormal"><span>acısını ancak bulabilirdim: elli bin dolar ödemeye hazır</span></p><p class="MsoNormal"><span>oluşu; marazi intihar düşünceleri (beş yıl önce ciddi bir intihar girişimi</span></p><p class="MsoNormal"><span>olmuştu); iştahsızlığı; uykusuzluğu; beni daha erken görme</span></p><p class="MsoNormal"><span>talebi. Tansiyonu (bana daha önce söylediğine göre) 12-19'a</span></p><p class="MsoNormal"><span>çıkmıştı; altı yıl önce de stresli bir dönemde, şiddetli, neredeyse</span></p><p class="MsoNormal"><span>öldürücü bir enfarktüs geçirmişti.</span></p><p class="MsoNormal"><span> </span></p><p class="MsoNormal"><span><span>  </span>Bu bakımdan durumun ciddiyetini hafife almamam gerektiği</span></p><p class="MsoNormal"><span>açıktı: Saul en uç noktadaydı ve ona derhal yardım etmeliydim.</span></p><p class="MsoNormal"><span>Aşırı heyecanlı tepkisinin tümüyle akıldışı olduğunu düşünüyordum.</span></p><p class="MsoNormal"><span>Tanrı bilir o mektuplarda neler vardı - herhalde konuyla ilgisi</span></p><p class="MsoNormal"><span>olmayan, bilimsel bir toplantıya ya da yeni bir dergiye ilişkin</span></p><p class="MsoNormal"><span>bir duyuru. Ama emin olduğum bir tek şey vardı: bu mektuplar,</span></p><p class="MsoNormal"><span>zamanlamanın uygunluğuna karşın, Dr. K.'den ya da Stockholm</span></p><p class="MsoNormal"><span>Enstitüsü'nden gelen suçlayıcı mektuplar değildi ve kuşkusuz</span></p><p class="MsoNormal"><span>Saul onları okur okumaz sıkıntısı uçup gidecekti.</span></p><p class="MsoNormal"><span> </span></p><p class="MsoNormal"><span><span>  </span>Daha ileri gitmeden önce, seçenekleri düşündüm: Çok mu aceleci,</span></p><p class="MsoNormal"><span>çok mu sabırsızdım? Ya benim kontr-transferansım? Saul'ün</span></p><p class="MsoNormal"><span>sabrımı taşırdığı gerçekti. Bir tarafım, --Bütün bu mesele gülünç,--</span></p><p class="MsoNormal"><span>demek istiyordu. --Eve git ve şu lanet olası mektupları oku!-- Belki</span></p><p class="MsoNormal"><span>de onunla daha önceki terapimin aşınma belirtileri göstermesi</span></p><p class="MsoNormal"><span>canımı sıkıyordu. İncinen kibrim mi Saul'e karşı sabırsız olmama</span></p><p class="MsoNormal"><span>yol açıyordu?</span></p><p class="MsoNormal"><span> </span></p><p class="MsoNormal"><span><span>  </span>O gün onu bir budala gibi gördüğüm doğru olmakla birlikte,</span></p><p class="MsoNormal"><span>genel olarak ondan hep çok hoşlanmıştım. İlk karşılaştığımız andan</span></p><p class="MsoNormal"><span>beri hoşlanmıştım ondan. İlk randevumuzda söylediği şeylerden</span></p><p class="MsoNormal"><span>biri onu bana sevdirmişti: --Yakında elli dokuz yaşında</span></p><p class="MsoNormal"><span>olacağım ve bir gün Union Caddesi'nde gezinip öğle sonrasını</span></p><p class="MsoNormal"><span>vitrinlere bakarak geçirebilmeyi istiyorum.--</span></p><p class="MsoNormal"><span> </span></p><p class="MsoNormal"><span><span>  </span>Benim uğraştığım sorunların aynılarıyla uğraşan hastaların</span></p><p class="MsoNormal"><span>beni her zaman cezbettiğini hissetmişimdir. Bir öğle gezintisine</span></p><p class="MsoNormal"><span>duyulan özlemi çok iyi bilirim. Kimbilir kaç kez, San Francisco</span></p><p class="MsoNormal"><span>sokaklarında kaygısız bir çarşamba öğle sonrası yürüyüşünün</span></p><p class="MsoNormal"><span>lüksünü özlemişimdir! Oysa Saul gibi ben de, o gezintiyi olanaksız</span></p><p class="MsoNormal"><span>kılan bir profesyonel programın baskısı altında yaşamayı ve</span></p><p class="MsoNormal"><span>engellenemez bir dürtüyle durup dinlenmeden çalışmayı sürdürüyordum.</span></p><p class="MsoNormal"><span>Biliyordum ki ikimiz de aynı silahlı adam tarafından</span></p><p class="MsoNormal"><span>kovalanıyorduk.</span></p><p class="MsoNormal"><span> </span></p><p class="MsoNormal"><span><span>  </span>Kendi içime baktıkça, Saul'e karşı olumlu duygularımın hala</span></p><p class="MsoNormal"><span>zedelenmeden durduğundan daha da emin oluyordum. İtici dış</span></p><p class="MsoNormal"><span>görünüşüne karşın ona sıcak duygular besliyordum. Onu kollarıma</span></p><p class="MsoNormal"><span>alıp korumayı hayal ettim ve bu fikir hoşuma gitti. Sabırsızlık</span></p><p class="MsoNormal"><span>içindeyken bile Saul'ün çıkarları doğrultusunda hareket edeceğimden</span></p><p class="MsoNormal"><span>emindim.</span></p><p class="MsoNormal"><span> </span></p><p class="MsoNormal"><span><span>  </span>Haddinden fazla enerjik davranmanın birtakım dezavantajları</span></p><p class="MsoNormal"><span>olduğunun da farkındaydım. Fazla işgüzar bir terapist çoğu kez</span></p><p class="MsoNormal"><span>hastayı çocuklaştırır: Martin Buber'in deyimiyle, kişiye --açılması--</span></p><p class="MsoNormal"><span>için yol göstermek ya da yardımcı olmak yerine kendi yolunu</span></p><p class="MsoNormal"><span>zorla kabul ettirir. Her şeye rağmen, bütün bu krizi bir veya iki</span></p><p class="MsoNormal"><span>seansta halledebileceğime inanıyordum. Bu inancın ışığında aşırı</span></p><p class="MsoNormal"><span>işgüzarlığın tehlikeleri cılız görünüyordu.</span></p><p class="MsoNormal"><span> </span></p><p class="MsoNormal"><span><span>  </span>Bunların yanı sıra (ancak sonraları, kendimi daha nesnel bir</span></p><p class="MsoNormal"><span>biçimde görebildiğim zaman değerlendirebildiğim gibi), Saul'ün</span></p><p class="MsoNormal"><span>bana meslek yaşamımın sabırsız ve yönetmeye eğilimli olduğum</span></p><p class="MsoNormal"><span>ve hastaların ölüm dahil her şey hakkındaki duygularıyla derhal</span></p><p class="MsoNormal"><span>ve tam olarak yüzleşmeleri konusunda (bu onları öldürse bile) ısrarlı</span></p><p class="MsoNormal"><span>davrandığım bir safhasında başvurması onun açısından</span></p><p class="MsoNormal"><span>şanssızlıktı. Saul beni hemen hemen Thelma'nın saplantısal aşkını</span></p><p class="MsoNormal"><span>(bkz. --Aşkın Celladı--) dinamitlemeye giriştiğim dönemde aramıştı.</span></p><p class="MsoNormal"><span>Bu aynı zamanda Marvin'i, seks takıntısının aslında yolundan</span></p><p class="MsoNormal"><span>sapmış ölüm korkusu olduğunu görmeye zorladığım (bkz.</span></p><p class="MsoNormal"><span>--Sahibini Arayan Düşler--) ve Dave'in, eski aşk mektuplarına</span></p><p class="MsoNormal"><span>bağlılığının fiziksel çöküş ve yaşlanmayı yadsımak için beyhude</span></p><p class="MsoNormal"><span>bir çaba olduğunu anlaması için akılsızca başının etini yediğim</span></p><p class="MsoNormal"><span>(bkz. --Usulca Gitme--) zamandı.</span></p><p class="MsoNormal"><span> </span></p><p class="MsoNormal"><span><span>  </span>Ve böylece, sonuç ne olursa olsun, dikkatimi mektuplar üzerinde</span></p><p class="MsoNormal"><span>yoğunlaştırmaya ve onları bir ya da en fazla iki seansta açtırmaya</span></p><p class="MsoNormal"><span>karar verdim. O yıllarda sık sık, hastanede kalma süreleri</span></p><p class="MsoNormal"><span>genellikle kısa olan hastalardan oluşan terapi gruplarını yönetiyordum.</span></p><p class="MsoNormal"><span>Onlarla yalnızca birkaç seans birlikte olabildiğimden,</span></p><p class="MsoNormal"><span>hastalara tedavi hedeflerine ulaşmaları için uygun ve gerçekçi bir</span></p><p class="MsoNormal"><span>gündemi süratle biçimlendirmeleri ve onu etkin bir biçimde</span></p><p class="MsoNormal"><span>gerçekleştirmeleri konusunda yardım etmekte ustalaşmıştım. Saul</span></p><p class="MsoNormal"><span>ile seansımda da o tekniklere başvurdum.</span></p><p class="MsoNormal"><span> </span></p><p class="MsoNormal"><span><span>  </span>--Saul, bugün sana nasıl yardım edebileceğimi düşünüyorsun?</span></p><p class="MsoNormal"><span>En çok ne yapmamı isterdin?--</span></p><p class="MsoNormal"><span> </span></p><p class="MsoNormal"><span><span>  </span>--Birkaç gün içinde iyi olacağımı biliyorum. Yalnızca berrak</span></p><p class="MsoNormal"><span>düşünemiyorum. Dr. K.'ye hemen yazmalıydım. Şimdi olup bitenlerin</span></p><p class="MsoNormal"><span>tüm ayrıntılarını adım adım gözden geçiren bir mektup</span></p><p class="MsoNormal"><span>üzerinde çalışıyorum.--</span></p><p class="MsoNormal"><span> </span></p><p class="MsoNormal"><span><span>  </span>--Planın bu mektubu o üç mektubu açmadan önce mi göndermek?--</span></p><p class="MsoNormal"><span>Saul'ün budalaca bir hareketle kariyerini mahvedeceği düşüncesi</span></p><p class="MsoNormal"><span>beni çok rahatsız ediyordu. Dr. K.'nin, hiçbir zaman öne</span></p><p class="MsoNormal"><span>sürmemiş olduğu suçlamalara karşı Saul'ün kendini savunduğu</span></p><p class="MsoNormal"><span>uzun mektubu okurken yüzünde belirecek şaşkınlığı hayal edebiliyordum.</span></p><p class="MsoNormal"><span> </span></p><p class="MsoNormal"><span><span>  </span>--Ne yapmam gerektiğini düşünürken çoğu kez sizin mantıklı</span></p><p class="MsoNormal"><span>sorular soran sesinizi duyuyorum. Netice itibarıyla, adam bana</span></p><p class="MsoNormal"><span>ne yapabilir? Dr. K. gibi bir insan dergiye beni aşağılayan bir</span></p><p class="MsoNormal"><span>mektup yazar mı? Bunu yapmaya asla tenezzül etmez. Etseydi</span></p><p class="MsoNormal"><span>kendini de benim kadar lekelemiş olurdu. Evet, soracağınız türden</span></p><p class="MsoNormal"><span>soruları duyabiliyorum. Ama tamamen mantıklı bir biçimde</span></p><p class="MsoNormal"><span>düşünemediğimi de unutmamalısınız.--</span></p><p class="MsoNormal"><span> </span></p><p class="MsoNormal"><span><span>  </span>Bu sözlerde üstü örtülü ama kuşku götürmez bir serzeniş vardı.</span></p><p class="MsoNormal"><span>Saul her zaman insanların gözüne girmeye çalışırdı ve daha</span></p><p class="MsoNormal"><span>önceki terapimizin büyük bir bölümü bu niteliğin anlamı ve düzeltilmesi</span></p><p class="MsoNormal"><span>üzerinde yoğunlaşmıştı. Bu bakımdan bana karşı güçlü</span></p><p class="MsoNormal"><span>bir tavır alması hoşuma gitmişti. Ama aynı zamanda bana sıkıntı</span></p><p class="MsoNormal"><span>içindeki insanların mantıklı düşünemeyebileceğini anımsatmak</span></p><p class="MsoNormal"><span>gereğini duymasına üzülmüştüm.</span></p><p class="MsoNormal"><span> </span></p><p class="MsoNormal"><span><span>  </span>--Pekala, öyleyse bana mantıksız senaryonu anlat.--</span></p><p class="MsoNormal"><span> </span></p><p class="MsoNormal"><span><span>  </span>Lanet olsun, diye düşündüm, bu pek de hoş gelmemişti kulağıma.</span></p><p class="MsoNormal"><span>Burada benim hiç de hissetmediğim bir yukarıdan alma</span></p><p class="MsoNormal"><span>vardı. Ama sözlerimi düzeltmeye zaman bulamadan Saul itaatkar</span></p><p class="MsoNormal"><span>bir tavırla yanıt vermeye girişmişti. Genellikle terapide mutlaka</span></p><p class="MsoNormal"><span>geri dönüp bu kısa bölümün çözümlemesini yapardım ama</span></p><p class="MsoNormal"><span>o gün bu tür inceliklerin zamanı değildi.</span></p><p class="MsoNormal"><span> </span></p><p class="MsoNormal"><span><span>  </span>--Belki bilimden vazgeçerim. Birkaç yıl önce şiddetli bir baş</span></p><p class="MsoNormal"><span>ağrım olmuştu ve nörolog, bunun kuşkusuz bir migren olduğunu</span></p><p class="MsoNormal"><span>ama küçük bir olasılıkla da bir tümör olabileceğini söyleyerek</span></p><p class="MsoNormal"><span>beni röntgen çektirmeye göndermişti. O zamanki tepkim,</span></p><p class="MsoNormal"><span>teyzemin haklı olduğu yolundaydı: temelde gerçekten bir sorunum</span></p><p class="MsoNormal"><span>var benim. Sekiz yaşlarındayken onun bana olan güvenini</span></p><p class="MsoNormal"><span>yitirdiğini ve bana kötü bir şey olursa aldırmayacağını hissetmiştim.--</span></p><p class="MsoNormal"><span> </span></p><p class="MsoNormal"><span><span>  </span>Üç yıl önceki çalışmalarımızdan, onu anne ve babasının ölümünden</span></p><p class="MsoNormal"><span>sonra büyüten bu teyzenin amansız ve kinci bir kadın</span></p><p class="MsoNormal"><span>olduğunu biliyordum.</span></p><p class="MsoNormal"><span> </span></p><p class="MsoNormal"><span><span>  </span>--Seni bu kadar değersiz gördüğü doğru olsaydı,-- dedim, --kızıyla</span></p><p class="MsoNormal"><span>evlenmen için sana o kadar baskı yapar mıydı?--</span></p><p class="MsoNormal"><span> </span></p><p class="MsoNormal"><span><span>  </span>--Bu ancak kızı otuzuna geldiği zaman oldu. Hiçbir yazgı - benim</span></p><p class="MsoNormal"><span>onun damadı olmam bile - evde kalmış bir kızı olmasından</span></p><p class="MsoNormal"><span>daha kötü değildi.--</span></p><p class="MsoNormal"><span> </span></p><p class="MsoNormal"><span><span>  </span>Uyan! Ne yapıyorum ben? Saul istediğimi yaptı ve mantıksız</span></p><p class="MsoNormal"><span>senaryosunu benimle paylaştı ve ben o senaryonun içinde kaybolacak</span></p><p class="MsoNormal"><span>kadar budala olabiliyorum. Sakın dikkatini dağıtma!</span></p><p class="MsoNormal"><span> </span></p><p class="MsoNormal"><span><span>  </span>--Saul, ne tür bir program içindesin? Kendini geleceğe yerleştir.</span></p><p class="MsoNormal"><span>Şu andan bir ay sonra, mektupları açmış olacak mısın?--</span></p><p class="MsoNormal"><span> </span></p><p class="MsoNormal"><span><span>  </span>--Evet, kuşkusuz, bir ay içinde açılmış olacaklar.--</span></p><p class="MsoNormal"><span> </span></p><p class="MsoNormal"><span><span>  </span>İyi, diye düşündüm, bu da bir şey! Umduğumdan daha iyi. Biraz</span></p><p class="MsoNormal"><span>daha fazlası için uğraştım.</span></p><p class="MsoNormal"><span> </span></p><p class="MsoNormal"><span><span>  </span>--Mektupları Dr. K.'ye o mektubu postalamadan önce açacak</span></p><p class="MsoNormal"><span>mısın? Dediğin gibi, mantıklı davranıyorum, ama ikimizden biri</span></p><p class="MsoNormal"><span>mantıklı olmak zorunda.-- Saul gülümsemedi. Mizah duygusunu</span></p><p class="MsoNormal"><span>tamamen yitirmişti. Şakalaşmaktan vazgeçmeliydim, artık onunla</span></p><p class="MsoNormal"><span>bu şekilde ilişki kuramıyordum. --Önce onları okumak mantıklı</span></p><p class="MsoNormal"><span>gibi görünüyor.--</span></p><p class="MsoNormal"><span> </span></p><p class="MsoNormal"><span><span>  </span>--Emin değilim. Kesinlikle bilmiyorum. Şunu biliyorum ki</span></p><p class="MsoNormal"><span>Stockholm Enstitüsü'nde bulunduğum altı ay içinde yalnızca üç</span></p><p class="MsoNormal"><span>gün tatil yaptım. Cumartesi ve pazarları çalıştım. Birçok defa,</span></p><p class="MsoNormal"><span>hatta bazıları Dr. K.'den gelen sosyal davetleri reddettim, çünkü</span></p><p class="MsoNormal"><span>kütüphaneden ayrılamıyordum.--</span></p><p class="MsoNormal"><span> </span></p><p class="MsoNormal"><span><span>  </span>Oyalamaya çabalıyor, diye düşündüm. Beni ayartmak için</span></p><p class="MsoNormal"><span>ufak, leziz çerezler atıp duruyor. Sakın dikkatini dağıtma!</span></p><p class="MsoNormal"><span> </span></p><p class="MsoNormal"><span><span>  </span>--Ne düşünüyorsun, elli bin doları geri göndermeden önce</span></p><p class="MsoNormal"><span>mektupları açmış olacak mısın?--</span></p><p class="MsoNormal"><span> </span></p><p class="MsoNormal"><span><span>  </span>--Açıp açmayacağımdan emin değilim.--</span></p><p class="MsoNormal"><span> </span></p><p class="MsoNormal"><span><span>  </span>Parayı zaten göndermiş olması da hayli muhtemel diye düşündüm,</span></p><p class="MsoNormal"><span>ve eğer öyle ise, çalışmamızı gerçekten tehlikeye atacak bir</span></p><p class="MsoNormal"><span>yalanlar ağına dolaşıp kalacak. Gerçeği öğrenmek zorundayım.</span></p><p class="MsoNormal"><span> </span></p><p class="MsoNormal"><span><span>  </span>--Saul, eskiden olduğu gibi güvene dayanan bir temelden yola</span></p><p class="MsoNormal"><span>çıkmamız gerekiyor. Lütfen söyle bana, o parayı gönderdin mi?--</span></p><p class="MsoNormal"><span> </span></p><p class="MsoNormal"><span><span>  </span>--Henüz değil. Ama dürüst olacağım - aklıma hayli yakın geliyor</span></p><p class="MsoNormal"><span>ve bunu herhalde yapacağım. Ancak, o kadar parayı toparlamak</span></p><p class="MsoNormal"><span>için önce bir miktar hisse senedi satmam gerekiyor.--</span></p><p class="MsoNormal"><span> </span></p><p class="MsoNormal"><span><span>  </span>--Pekala, ne düşündüğümü söyleyeyim. Beni görmeye geliş nedeninin</span></p><p class="MsoNormal"><span>o mektupları açmak için yardım istemek olduğu açık gibi</span></p><p class="MsoNormal"><span>görünüyor.-- Burada işe biraz hile karıştırıyordum - aslında tam</span></p><p class="MsoNormal"><span>böyle söylememişti. --İkimiz de biliyoruz ki eninde sonunda, kuşkusuz</span></p><p class="MsoNormal"><span>gelecek ay-- - biraz daha hileli yönlendirme: Saul'ün kabaca</span></p><p class="MsoNormal"><span>tahminini kesin bir bağlantıya dönüştürmek istiyordum - --onları</span></p><p class="MsoNormal"><span>açacaksın. Yine ikimiz de biliyoruz ki - senin akılcı yanına hitap</span></p><p class="MsoNormal"><span>ediyorum - onları açmadan önce geri alınamaz önemli adımlar</span></p><p class="MsoNormal"><span>atmak akıllıca bir davranış olmaz. Bana öyle geliyor ki gerçek</span></p><p class="MsoNormal"><span>sorular, ne zaman - onları ne zaman açacaksın? - ve nasıl - sana</span></p><p class="MsoNormal"><span>en iyi nasıl yardım edebilirim? - soruları.</span></p><p class="MsoNormal"><span> </span></p><p class="MsoNormal"><span><span>  </span>--Bunu öylece yapıvermeliyim. Ama emin değilim. Kesinlikle</span></p><p class="MsoNormal"><span>bilmiyorum.--</span></p><p class="MsoNormal"><span> </span></p><p class="MsoNormal"><span><span>  </span>--Onları buraya getirip ofisimde açmak ister miydin?--</span></p><p class="MsoNormal"><span> </span></p><p class="MsoNormal"><span><span>  </span>Acaba şimdi Saul adına mı hareket ediyordum yoksa yalnızca</span></p><p class="MsoNormal"><span>bir röntgenci gibi mi davranıyordum (TV'de Al Capone'un ya da</span></p><p class="MsoNormal"><span>Titanic'in kasasının açılışını seyreder gibi)?</span></p><p class="MsoNormal"><span> </span></p><p class="MsoNormal"><span><span>  </span>--Onları getirip burada sizinle birlikte açabilir ve eğer yığılıp</span></p><p class="MsoNormal"><span>kalırsam kendimi sizin ihtimamınıza bırakabilirdim. Ama istemiyorum.</span></p><p class="MsoNormal"><span>Bunu bir yetişkin gibi ele almak istiyorum.--</span></p><p class="MsoNormal"><span> </span></p><p class="MsoNormal"><span><span>  </span>Tam isabet! Buna bir diyeceğim olamazdı. Bugün Saul'ün kendine</span></p><p class="MsoNormal"><span>güveni etkileyiciydi doğrusu. Böyle bir direnişi ummamıştım.</span></p><p class="MsoNormal"><span>Ama keşke bu direniş mektuplar hakkındaki bu çılgınlığı savunmaya</span></p><p class="MsoNormal"><span>hizmet etmeseydi! Saul gerçekten direniyordu ama</span></p><p class="MsoNormal"><span>ben, doğrudan yaklaşım tercihimi sorgulamaya başlamakla birlikte,</span></p><p class="MsoNormal"><span>üstelemeyi sürdürdüm.</span></p><p class="MsoNormal"><span> </span></p><p class="MsoNormal"><span><span>  </span>--Yoksa seni evinde ziyaret etmemi ve onları orada açmana</span></p><p class="MsoNormal"><span>yardım etmemi mi isterdin?-- Bu incelikten yoksun baskıdan pişmanlık</span></p><p class="MsoNormal"><span>duyacağımdan kuşkulanıyordum ama kendimi tutamıyordum.</span></p><p class="MsoNormal"><span>--Ya da bir başka şekilde? Eğer birlikte geçen zamanımızı</span></p><p class="MsoNormal"><span>planlayabilseydin, sana yardım etmemin en iyi yolu ne olurdu?-- </span></p><p class="MsoNormal"><span> </span></p><p class="MsoNormal"><span><span>  </span>Saul kıpırdamadı. --Kesinlikle bilmiyorum.--</span></p><p class="MsoNormal"><span> </span></p><p class="MsoNormal"><span><span>  </span>Zamanımızı hemen hemen on beş dakika aşmıştık ve bir başka</span></p><p class="MsoNormal"><span>hastam - o da bir kriz yaşıyordu - beklemekteydi, bu yüzden</span></p><p class="MsoNormal"><span>seansa isteksizce son verdim. Saul hakkında (ve seçtiğim strateji</span></p><p class="MsoNormal"><span>hakkında) o kadar kaygılıydım ki onu ertesi gün tekrar görmek</span></p><p class="MsoNormal"><span>istedim. Ama programım dolu olduğundan iki gün sonrası için</span></p><p class="MsoNormal"><span>bir seans ayarladık.</span></p><p class="MsoNormal"><span> </span></p><p class="MsoNormal"><span><span>  </span>Bir sonraki hastamla görüşmem sırasında Saul'ü aklımdan çıkarmakta</span></p><p class="MsoNormal"><span>güçlük çektim. Gösterdiği direnç beni hayretler içinde</span></p><p class="MsoNormal"><span>bırakmıştı. Defalarca beton bir duvara toslamıştım. O benim tanıdığım,</span></p><p class="MsoNormal"><span>her zaman hastalık derecesindeki uysallığıyla pek çok kişinin</span></p><p class="MsoNormal"><span>kendisini sömürmesine neden olan Saul'e hiç benzemiyordu.</span></p><p class="MsoNormal"><span>İki eski karısı, Saul'den hiç itirazsız, müthiş cömertçe boşanma</span></p><p class="MsoNormal"><span>tazminatları almışlardı. (Saul başkalarının talepleri karşısında</span></p><p class="MsoNormal"><span>kendini öylesine savunmasız hissediyordu ki son yirmi yıldır bekar</span></p><p class="MsoNormal"><span>kalmayı yeğlemişti.) Öğrenciler ondan sürekli aşırı iltimaslar</span></p><p class="MsoNormal"><span>koparırlardı. Profesyonel danışmanlık hizmetlerine de hep az değer</span></p><p class="MsoNormal"><span>biçerdi (ve hep düşük ücret alırdı).</span></p><p class="MsoNormal"><span> </span></p><p class="MsoNormal"><span><span>  </span>Bir anlamda ben de Saul'ün bu niteliğini sömürmüştüm (ama</span></p><p class="MsoNormal"><span>onun iyiliği için, diyordum kendime): beni hoşnut etmek için hizmetlerine</span></p><p class="MsoNormal"><span>uygun bir ücret istemeye ve kabul etmek istemediği</span></p><p class="MsoNormal"><span>birçok talebi reddetmeye başlamıştı. Davranışlarındaki değişim</span></p><p class="MsoNormal"><span>(benim sevgimi kazanmak ve korumak gibi nevrotik bir istekten</span></p><p class="MsoNormal"><span>de kaynaklanmış olsa), bir uyarlama sarmalı başlatmış ve diğer</span></p><p class="MsoNormal"><span>başka sağlıklı değişimlere yol açmıştı. Mektuplarla da aynı yaklaşımı</span></p><p class="MsoNormal"><span>denemiş ve Saul'ün benim ricam karışısında onları hemen</span></p><p class="MsoNormal"><span>açmasını beklemiştim. Ama belli ki yanlış hesap yapmıştım. Saul,</span></p><p class="MsoNormal"><span>bir yerlerden, bana karşı bir tavır alma gücünü bulmuştu. Hizmet</span></p><p class="MsoNormal"><span>ettiği amaç kendisi için bu denli yıkıcı olmasaydı, onun bu yeni</span></p><p class="MsoNormal"><span>gücü beni çok sevindirirdi.</span></p><p class="MsoNormal"><span> </span></p><p class="MsoNormal"><span><span>  </span>Saul bir sonraki randevusuna gelmedi. Seanstan yarım saat</span></p><p class="MsoNormal"><span>kadar önce sekreterime telefon edip belini incittiğini ve yataktan</span></p><p class="MsoNormal"><span>kalkamadığını söylemişti. Onu hemen aradım fakat ancak telesekreterine</span></p><p class="MsoNormal"><span>ulaşabildim. Beni araması için mesaj bıraktım ama saatlerce</span></p><p class="MsoNormal"><span>hiç ses çıkmadı. Tekrar telefon edip hastaların karşı konulmaz</span></p><p class="MsoNormal"><span>bulduğu bir mesaj bıraktım: beni aramasını isteyen çünkü</span></p><p class="MsoNormal"><span>ona söyleyecek çok önemli bir şeyim olduğunu bildiren bir mesaj.</span></p><p class="MsoNormal"><span> </span></p><p class="MsoNormal"><span><span>  </span>Saul o akşam daha sonra aradığında, sesinin karanlık ve uzak</span></p><p class="MsoNormal"><span>tınısı beni telaşlandırdı. Belini incitmediğini biliyordum (nahoş</span></p><p class="MsoNormal"><span>yüzleşmelerden çoğu kez hastalık numaralarıyla kaçınırdı) ve o</span></p><p class="MsoNormal"><span>da benim bunu bildiğimi biliyordu; ama sesinin kesin tonu şaşmaz</span></p><p class="MsoNormal"><span>bir biçimde artık benim bu konuda söz hakkım olmadığı işaretini</span></p><p class="MsoNormal"><span>veriyordu. Ne yapmalıydı? Saul için korkuyordum. Acele</span></p><p class="MsoNormal"><span>ve düşüncesizce kararlar hakkında kaygılanıyordum. İntihar konusunda</span></p><p class="MsoNormal"><span>kaygılanıyordum. Hayır, onun terapiyi sona erdirmesine</span></p><p class="MsoNormal"><span>izin vermeyecektim. Onu tuzağa düşürüp beni görmesini sağlayacaktım.</span></p><p class="MsoNormal"><span>Bu rolden nefret ediyordum - ama başka çare göremiyordum.</span></p><p class="MsoNormal"><span> </span></p><p class="MsoNormal"><span><span>  </span>--Saul, sanırım yaşamakta olduğun acının derecesini tam kestiremedim</span></p><p class="MsoNormal"><span>ve mektupları açman konusunda sana çok fazla baskı</span></p><p class="MsoNormal"><span>yaptım. Nasıl çalışmamız gerektiği hakkında daha iyi bir fikrim</span></p><p class="MsoNormal"><span>var. Ama kesin olan şu ki, seansları kaçırabileceğimiz bir zaman</span></p><p class="MsoNormal"><span>değil bu. Sen buraya gelip gidebilecek kadar iyileşene dek seni</span></p><p class="MsoNormal"><span>evinde ziyaret etmeyi öneriyorum.--</span></p><p class="MsoNormal"><span> </span></p><p class="MsoNormal"><span><span>  </span>Saul tabii ki bir sürü sakınca ileri sürerek itiraz etti, tahmin</span></p><p class="MsoNormal"><span>edilebilir sakıncalardı bunlar: tek hastam o değildi, fazlasıyla</span></p><p class="MsoNormal"><span>meşguldüm, zaten artık kendini daha iyi hissediyordu, acil bir</span></p><p class="MsoNormal"><span>durum yoktu, çok yakında ofisime gelebilecekti. Ama ben de</span></p><p class="MsoNormal"><span>onun kadar inatçıydım ve caydırılmayı reddediyordum. Nihayet</span></p><p class="MsoNormal"><span>ertesi sabah erkenden beni evinde kabul etmeye razı oldu.</span></p><p class="MsoNormal"><span> </span></p><p class="MsoNormal"><span><span>  </span>Ertesi gün Saul'ün evine giderken kendimi keyifli hissediyordum.</span></p><p class="MsoNormal"><span>Neredeyse unutulmuş bir role dönmüştüm. Bir ev ziyareti</span></p><p class="MsoNormal"><span>yapmayalı çok olmuştu. Tıp öğrenciliği günlerimi, Güney Boston'da</span></p><p class="MsoNormal"><span>ev ziyaretlerindeki asistanlığımı, çoktan ölüp gitmiş hastaların</span></p><p class="MsoNormal"><span>yüzlerini, İrlandalılar'ın oturduğu ucuz apartmanların kokularını</span></p><p class="MsoNormal"><span>- lahana, bayatlık, dünün birası, yatak lazımlıkları, yaşlanan</span></p><p class="MsoNormal"><span>et - düşündüm. Vizitelerimde gördüğüm, iki bacağı da kesilmiş,</span></p><p class="MsoNormal"><span>ihtiyar, gedikli bir şeker hastasını düşündüm. Sabah gazetesinden</span></p><p class="MsoNormal"><span>seçilip okunmuş yeni bir habere dayanarak beni sınava</span></p><p class="MsoNormal"><span>çekerdi: --En fazla şeker hangi sebzede bulunur? Soğanda! Bilmiyor</span></p><p class="MsoNormal"><span>muydun? Bugünlerde sizlere tıp fakültesinde ne öğretiyorlar?--</span></p><p class="MsoNormal"><span> </span></p><p class="MsoNormal"><span><span>  </span>Saul'ün evine vardığımda, soğanda gerçekten de çok şeker bulunup</span></p><p class="MsoNormal"><span>bulunmadığını düşünüyordum. Ön kapı bana söylemiş olduğu</span></p><p class="MsoNormal"><span>gibi aralıktı. Eğer yatağa mahkumsa kapıyı kimin aralık bırakacağını</span></p><p class="MsoNormal"><span>sormamıştım. En iyisi Saul'ün bana olabildiğince az</span></p><p class="MsoNormal"><span>yalan söylemesi olduğuna göre, gerek beli, gerekse nasıl bakıldığı</span></p><p class="MsoNormal"><span>konusunda pek az soru sormuştum. Yakınlarda oturan evli bir kızı</span></p><p class="MsoNormal"><span>olduğunu bildiğimden, laf arasında, ihtiyaçlarıyla onun ilgilendiğini</span></p><p class="MsoNormal"><span>varsaydığımı ima etmiştim.</span></p><p class="MsoNormal"><span> </span></p><p class="MsoNormal"><span><span>  </span>Saul'ün yatak odası çok sadeydi: sıvalı çıplak duvarlar ve ahşap</span></p><p class="MsoNormal"><span>bir zemin, ne bir süsleme çabası, ne aile resimleri, ne de bir</span></p><p class="MsoNormal"><span>estetik duygusunun (ya da bir kadının varlığının) izi. Saul sırtüstü,</span></p><p class="MsoNormal"><span>hareketsiz yatıyordu. Telefonda sözünü ettiğim yeni tedavi</span></p><p class="MsoNormal"><span>planı hakkında pek az merak belirtisi gösterdi. Hatta o kadar mesafeli</span></p><p class="MsoNormal"><span>görünüyordu ki ilk yapmam gereken şeyin ilişkimizi kollamak</span></p><p class="MsoNormal"><span>olduğuna karar verdim.</span></p><p class="MsoNormal"><span> </span></p><p class="MsoNormal"><span><span>  </span>--Saul, salı günü mektuplar hakkında, bir cerrahın büyük, tehlikeli</span></p></body>
</html>
