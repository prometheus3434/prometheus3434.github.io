<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h2 class="block8" id="toc_id_29">XXVIII</h2>

  <p class="block1">MUAYENEHANEDE uzun bir gün olmuştu. Düşünceler arasında kaybolmuş durumdaki Marshal, ayaklarını sürüye sürüye evinin yolunu tuttu. Dokuz hasta görmüştü o gün. Dokuz çarpı yüz yetmiş beş dolar. Bin beş yüz yetmiş beş. Doksan bin doları tamamlamaya ne kadar var daha? Beş yüz saatlik seans. Muayenehanede altmış tam gün mesai. On ikiden fazla iş haftası. On iki hafta boyunca üvendireyi boynuna geçir, Peter Macondo denen o dürzü için çift sür! Bütün bu süre içindeki genel masraflar da cabası: Bunun muayenehane kirası var, mesleki harcamaları var, hekim, hatası sigortası var, hekimlik ruhsatı var. Dolandırıldıktan sonraki ilk iki hafta boyunca hastalarla randevuları iptal etmekle uğranan zararın hiç sözünü etmiyoruz. Dedektifin tokatladığı beş yüz doların da. Wells Fargo’nun geçen hafta şaha kalktığının ve şu anda, hisselerin satıldığı güne göre yüzde dört fazla prim yaptığının da! Ya avukatlık ücretleri! Carol buna değer, diye düşündü Marshal, bir erkeğin öyle kolay kolay vazgeçemeyeceğini anlamasa da. Hayatımın sonuna kadar sürse bile, o orospu çocuğunu ipe çekeceğim! Eve giren Marshal, her zaman olduğu gibi çantasını girişte bırakarak mesajlarına bakmak için yeni telefonuna koştu. İşte! Sabırla koruk helva olur! Telesekreterde mesaj vardı.</p>

  <p class="block1">"İyi günler, APB yayımında ilanınızı gördüm, daha doğrusu uyarınızı. Ben New York kentinde psikiyatristim ve bahsettiğiniz hasta hakkında daha fazla bilgi almak istiyorum. Bana gelenlerden birine benziyor. Lütfen bu akşam beni evden arayın. 212-555-7082. Çok geç saatte de arayabilirsiniz."</p>

  <p class="block1">Numarayı tuşlayan Marshal, bir "Alo" duydu telefonda, Allah’ın da izniyle, onu dosdoğru Peter Macondo’ya götürecekti bu "Alo". "Evet," diye cevapladı Marshal, "mesajınızı aldım. İlanda bahsettiğime benzeyen bir hastanız olduğunu söylemişsiniz. Nasıl biri olduğunu anlatabilir misiniz bana?"</p>

  <p class="block1">"Bir dakika lütfen," dedi ses. "En baştan başlayalım. Siz kimsiniz? Size bir şey anlatmadan önce kim olduğunuzu bilmem gerekiyor."</p>

  <p class="block1">"San Francisco’da çalışan bir psikiyatrist ve analistim. Ya siz?"</p>

  <p class="block1">"Manhattan’da bir psikiyatrist. İlanınız hakkında daha fazla bilgi istiyorum. Tehlike kelimesini kullanmışsınız."</p>

  <p class="block1">"Ve bu konuda ciddiyim. Bu adam bir dolandırıcı, ve eğer hastanızsa, siz de tehlikedesiniz demektir. Benim tarifim hastanıza benziyor mu?"</p>

  <p class="block1">"Bir yabancıyla hastamı konuşma hakkına sahip değilim - profesyonel gizlilik ilkesi."</p>

  <p class="block1">"Bana güvenin, kuralları boşverin şimdi - acil bir durum bu," dedi Marshal.</p>

  <p class="block1">"Önce sizin bu hasta hakkında her şeyi anlatmanızı tercih ederim."</p>

  <p class="block1">"Bunun bir sakıncası yok," dedi Marshal. "Kırk yaşlarında, iyi görünümlü, bıyığı var, bana verdiği isim Peter Macondo... "</p>

  <p class="block1">"Peter Macondo!" diye araya girdi telefondaki ses. "Benim hastanın ismi bu!"</p>

  <p class="block1">"İnanılmaz bir şey!" Marshal sandalyeye çöküverdi, afallamıştı. "Aynı adı kullanıyor! Bunu hiç beklemezdim. Aynı ad? Neyse, bu adamı, Macondo’yu, toplam sekiz saatlik bir kısa süreli bireysel terapi süresince gördüm. Mega-zenginlere özgü tipik sorunları vardı: İki çocu ğu ve eski karısıyla mal paylaşımı, herkes bir parça koparmaya çalışıyordu adamdan, hastalık derecesinde bonkör, karısı alkolik. Sizinkinin senaryosu da aynı mı?" diye sordu.</p>

  <p class="block1">"Evet, bana da kansını Betty Ford Merkezi’ne gönderdiğini anlattı," diye cevapladı Marshal. "Sonra nişanlısıyla birlikte geldiler. .. Evet, uzun boylu, zarif bir kadın. İsmi Adriana... O da mı aynı adı kullanıyor?... Evet, doğru, evlilik öncesinde bir sözleşme yapmak için... araya karbon kâğıdı koymuş mübarek. Gerisini biliyorsunuz... terapi başarılı oldu, beni ödüllendirmek istedi, ücretimin düşük olduğundan yakındı, Meksiko Üniversitesi’nde adıma konferans dizisi ...</p>

  <p class="block1">"Aa, Buenos Aires mi? Neyse, yaratıcılığını kaybetmemiş olması güzel. Yeni yatırımından söz etti mi? Bisiklet kaskı fabrikası ha?</p>

  <p class="block1">"Tamamen öyle -hayatta ele geçmeyecek bir fırsat- zarara karşı kesin garanti. Sizin de büyük bir ahlaki ikilem yaşadığınıza şüphe yok, değil mi? Babasının hayatını kurtaran cerraha finans dünyasından bir bahşiş vereyim derken nasıl çuvalladığını da anlattı mı? Bu yüzden kendini nasıl affedemediğini? Ona iyiliği dokunmuş birine zarar vermek büyük suçluluk duygusuna sebep olmuş, baş edememiş bir türlü. Bunun bir daha olmasına asla izin vermeyecek, değil mi?</p>

  <p class="block1">"Evet, evet. .. kalp cerrahı... benimle de tam bir seans ayırdı bunu incelemeye. Bir dedektifle görüştüm ... yine bana girdi sonunda... adam beni başından savdı - çok yaratıcı bir tezgâhmış.</p>

  <p class="block1">"Peki siz nereye kadar geldiniz şimdi? Yatırım için çeki verdiniz mi adama?</p>

  <p class="block1">"Önümüzdeki hafta Jokey Kulübü’nde yemek, ha - Zürih’e gitmeden hemen önce? Çok tanıdık geliyor. Bakın, tam zamanında görmüşsünüz ilanımı. Hikâyenin gerisi çok kısa ve acı olacak. Bana bir Rolex saat göndermişti, geri çevirdim elbette, size de aynısını yapacaktır herhalde. Sonra da Adriana’ya terapi uygulamanızı isteyecek ve terapi ücretini gayet bonkör bir şekilde peşin ödeyecektir. Kadın bir-iki seans gelebilir. Sonra -vınnn- arazi. İkisi de yer yarılmış içine girmiş olacaklar.</p>

  <p class="block1">"Doksan bin. Ve inanın belimi doğrultamam artık. Ya siz? Siz ne kadar yatırım yapmayı planlıyordunuz?</p>

  <p class="block1">"Yaa, sadece kırk bin demek? Karınızla ilgili sıkıntınızı anlıyorum - ben de benimkiyle aynı sorunu yaşadım. Ona kalsa altınlarını yastığın altında saklar. Bu olayda ise haklıydı - ilk defa. Ama adamın sizi daha fazlasına razı etmeye çalışmamış olmasına şaşırdım."</p>

  <p class="block1">"Uyarınız için size ne kadar teşekkür etsem azdır," dedi ses. "Tam zamanında. Size minnettarım."</p>

  <p class="block1">"Evet - tam zamanında oldu, doğru. Bir şey değil. Bir meslektaşıma yardım edebildiysem ne mutlu bana. Keşke zamanında bana da böyle yardım edecek biri olsaydı. "Bi dakka, bi dakkaa, durun, kapatmayın. Sizi bir dolandırıcının elinden kurtarabildiğim için ne kadar mutlu olduğumu anlatamam. Ama o ilanı bunun için ... yani sadece bunun için vermedim. Bu herif büyük bir bela. Durdurulması lazım. Başka psikiyatristlerle işe devamedecektir. Bu adama engel olmalıyız.</p>

  <p class="block1">"APB mi? Evet, kabul ediyorum: APB avukatlarını işe karıştırmak, bu da bir yol olabilir. Ama vakit yok. Bu adam kısa bir süre için su yüzüne çıkıp sonra hemen kayboluyor. Özel dedektif tutmuştum ben, bakın size söyleyeyim, Peter Macondo sırra kadem bastı. İzini bulmak mümkün değil. Gerçek kimliğini bulmamızı sağlayacak bir bilgi var mı elinizde, herhangi bir ipucu? Daimi bir adres? Pasaportunu gördünüz mü hiç? Kredi kartını? Çek hesabını?</p>

  <p class="block1">"Ya, yaa, her şeyi nakit ödüyor, değil mi? Bana da öyle yapmıştı. Peki ya otomobil plakası?</p>

  <p class="block1">"Harika - otomobilinin plakasını alabilirseniz harika olur. Ya, demek öyle tanıştınız? Long Island’da sizin yazlığın bulunduğu sokakta ev kiralamıştı ve siz de onun yeni Jaguar’ına bindiniz ha? O Jaguar’ın parası kimden çıktı, biliyorum ben. Neyse, evet, evet, ne yapıp edip plaka numarasını alın. Veya hâlâ arabanın üstünde duruyorsa, galerinin ismini öğrenin. Onu tuzağa düşürmenin bir yolu mutlaka vardır.</p>

  <p class="block1">"Tamamen katılıyorum. Bir özel dedektifle görüşmeniz şart - veya bir ceza avukatıyla. Ben kime başvurduysam hepsi de bu adamın ne kadar profesyonel olduğunu anlata anlata bitiremedi. Bizim de profesyonel birinin yardımına ihtiyacımız var. ..</p>

  <p class="block1">"Evet bırakın dedektif bilgi toplasın, siz değil, böylesi çok daha iyi olur. Macondo sizi evinin ya da arabasının etrafında dolaşırken görürse, anında arazi olur. ..</p>

  <p class="block1">"Ücret mi? Benim tuttuğum dedektifin günlüğü beş yüz dolardı, avukatın saat ücreti iki yüz elli dolar. New York’takiler daha beter soyarlar adamı.</p>

  <p class="block1">"Sizi anlayamıyorum," dedi Marshal. "Niye hen ödeyecekmişim ücreti?</p>

  <p class="block1">"Benim de kazanacağım bir şey yok. İkimiz aynı teknedeyiz - kiminle konuştuysam kesin biçimde söylüyor, paramın bir kuruşunu bile geri alamazmışım - Macondo yakalansa bile elinde tek kuruş kalmamış olacak ve ondan parasını kurtarmak isteyen sürüyle insan çıkacak ortaya. İnanın, ben de sizinle aynı şeyi istiyorum: Adalet istiyorum ben, bir de bu sahadaki diğer meslektaşlarımızın korunmasını... İntikam mı? Peki, evet, biraz o da var - bu konuda dürüst olmam lazım. Tamam, peki şuna ne dersiniz? Yapacağınız bütün harcamaları eşit olarak paylaşalım. Unutmayın, vergiden düşebiliyoruz bunları."</p>

  <p class="block1">Biraz pazarlıktan sonra Marshal, "Yüzde altmış benden, yüzde kırk sizden, ha?" dedi. "Eh, buna dayanabilirim. O halde anlaştık mı? Şimdi ilk iş bir dedektifle görüşüyorsunuz. Avukatınıza da danışın. Sonra dedektifin yardımıyla bir plan yapıp adamı tuzağa düşürelim. Bu arada benim aklıma bir şey geldi: Macondo, istediğinizde paranızın iade edileceği konusunda güvence sağlayan bir belge verecektir size. Siz ondan banka teminat mektubu isteyin; sahte imzayla hemen bir mektup hazırlar. Biz de sahte evrak düzenleyerek bankayı dolandırmaktan içeri tıktırırız herifi - bu çok daha ağır bir suç. O zaman FBI da işe karışır. .. Hayır başvurmadım. FBI’ya başvurmadım. Polise de. Size katılıyorum; herkese afişe olmaktan çok korkmuştum, terapist-hasta ilişkisinde sınırları ihlal ettiğim için kınanmaktan çekindim, yani bir hastayla yatırım işine girdiğim için, veya eski bir hastayla. Hataydı tabii - bütün imkânlarımı zorlayarak onun peşine düşmem gerekirdi. Ama bakın siz aynı durumda değilsiniz. Henüz yatırıma girmediniz, girdiğinizde de sırf Macondo’yu tuzağa düşürmek için olacak bu.</p>

  <p class="block1">"Karışmak isteyip istemediğinizden emin değil misiniz?" Konuşurken salonu adımlamaya başlamıştı Marshal. Bu büyük fırsatı kolayca elinden kaçırabileceğini fark etmiş, büyük bir dikkatle seçiyordu kelimeleri.</p>

  <p class="block1">"Ne demek istiyorsunuz? Karıştınız hile! Belki yakın arkadaşınız olan başka psikiyatristlerin de bu tuzağa düştüğünü öğrendiğinizde, buna engel olma şansınız varken engel olmadığınızı hatırlayınca ne hissedeceksiniz? Peki ya onlar, sizin de bu adamın kurbanlarından olduğunuzu ama sesinizi çıkarmadığınızı öğrenince, onlar ne hissedecek? Hastalarımıza bunu söylemiyor muyuz? Yaptıklarının -ya da yapmadıklarının- sonuçlarından bahsetmiyor muyuz onlara?</p>

  <p class="block1">"Ne demek ‘bir düşüneyim’? Düşünecek zaman yok ki. Lütfen Doktor. .. bakın, adınızı da bilmiyorum.</p>

  <p class="block1">"Evet, doğru, siz de benimkini bilmiyorsunuz. İkimiz de aynı duramdayız - açığa çıkmaktan korkuyoruz. Birbirimize güvenmek zorundayız. Benim adım Marshal Streider - San Francisco’da eğitim analisti olarak çalışıyorum - psikiyatrik eğitimimi Rochester’da aldım, Golden Gate Psikanaliz Enstitüsü. Evet, doğru. John Romano’nun Rochester’da kürsü başkanı olduğu dönemde. Peki ya siz?</p>

  <p class="block1">"Arthur Randal adı tanıdık geldi. Washington’da St. Elizabeth? Hayır, oradan kimseyi tanımıyorum. Demek esas olarak psikofarmakoloji alanında çalışıyorsunuz?</p>

  <p class="block1">"Ee, evet ben kısa süreli terapiye daha fazla hasta almaya başlıyorum artık, biraz da çiftlere yönelik terapi yapacağım herhalde ... Fakat lütfen, Dr. Randal, konumuza dönelim -bunu düşünecek zaman yok, işbirliği yapmak istiyor musunuz?</p>

  <p class="block1">"Dalga mı geçiyorsunuz? Elbette uçarım New York’a. Bu şansı kaçırır mıyım hiç? Yo, bir haftalığına gelemem - bütün hafta doluyum. Ama kader anı gelip çattığında, oradayım. Dedektifle görüştükten sonra arayın beni - bu işin her aşamasında yer almak istiyorum. Evden mi konuşuyorsunuz? Size en rahat ulaşabileceğim numara nedir?"</p>

  <p class="block1">Marshal birkaç numarayı kaydetti - ev, muayenehane, hafta sonları için Long Island numarası. "Tamam, bu saatlerde evden ararım. Bana da muayenehaneden ulaşmak imkânsızdır. Ha, siz buçuklarda mı kesiyorsunuz seansları? Ben genellikle on kalalarda keserim - gün içinde konuşmamız mümkün değil."</p>

  <p class="block1">Telefonu kapattığında gönül rahatlığı, coşku ve zafer sevinci karışımı bir duygu yaşıyordu. Peter parmaklıklar arkasında. Peter darağacında. Adriana, gri hapishane giysisi içinde boynu bükük voltalıyor. İyi bir fiyata satılmış olan yepyeni Jaguar, kendi garajında. Ve sonunda intikam! Kimse Marshal Streider’ı düdükleyemez. Sonra Marshal, APB rehberini bularak Arthur Randal’ın resmine baktı: Yüz hatları güzel, sarı saçlarını ayırmadan dümdüz arkaya taramış, yaş kırk iki, Rutgers ve St. Elizabeth’te okumuş, lityum düzeyleri ve bipolar hastalıklar üzerine araştırma yapmış, iki çocuğu var. Muayenehane telefonunu kontrol etti. Seni Allah gönderdi, Dr. Randal. Ama ne Kıpti herif, diye düşündü Marshal. Biri benim kırk hin dolarımı kurtaracak da, daha hâlâ üç kuruşun hesabını yapıp dedektif masraflarını düşüneceğim. Gerçi onun açısından bakınca da, ne diye para versin ki? Bir zarara uğramış değil. Peter ücretini ödemiş. Kendisine zarar vermemiş olan birini tuzağa düşürmek için niye para harcasın? Marshal’ın düşünceleri Peter’a kaydı. Başka işte niye aynı adı kul lanmıştı ki? Belki de kendine yönelik tahripkârlığı harekete geçmekteydi. Sosyopatların er geç kendi kuyularını kazdığını herkes bilir. Yoksa bu salak, Streider’ı o kadar mı salak sanıyor, bir takma ad bulma zahmetine bile girmiyor mu yani? Bakalım, göreceğiz! Arthur, Marshal’dan talimatları aldıktan sonra çok hızlı hareket etti. Ertesi akşam görüştüklerinde bir dedektife danışmıştı bile ve Yarasa Thomas’ın aksine işe yarar bir adamdı bu. Adam yirmi dört saat süreyle Macondo’yu izleyeceğini söylemişti (saati yetmiş beş dolardan). Arabanın plakasını da alarak araştırmaya başlamıştı. Şansı yaver giderse Macondo’nun arabasına girecek, parmak izi ve adamın kimliğini saptamalarını sağlayacak başka malzeme bulmaya çalışacaktı. Dedektifin Arthur Randal’a söylediğine göre, New York’ta bir suç işlemeden Macondo’yu yakalamanın hiçbir yolu yoktu. Dolayısıyla adamı tuzağa düşürmek için bir plan yapmalarını önermişti, aralarında geçen bütün konuşmaları dikkatle kaydedecek, ayrıca derhal New York Polis Merkezi Dolandırıcılık Masası’yla temas kuracaklardı. Ertesi akşam yeni haberler de aldı Marshal. Arthur, Midtown Manhattan Dolandırıcılık Masası’na gitmiş ve orada görüştüğü Dedektif Darnel Collins, altı ay önce buna benzer bir olayı soruşturmuş olduğu için Peter Macondo’yla çok ilgilenmişti. Arthur’un üstüne dinleme cihazı yerleştirmeyi önermişti; Arthur, planlamış oldukları gibi Macondo’yla Jokey Kulübü’nde buluşacak, ona çek verip karşılığında sahte teminat mektubunu alacaktı. Bütün bu alışverişe tanık olan, üstelik her şeyi kamerayla kaydeden dolandırıcılık masası dedektifleri oracıkta yakalayacaklardı Macondo’yu. Fakat New York Polis Merkezi, böyle kapsamlı bir operasyon için sağlam bir neden bulunması gerektiğini söylüyordu. Marshal’ın da yardım etmesi gerekmekteydi. New York’auçacak, dolandırıcılık masasına giderek resmen şikâyette bulunacak ve Macondo’yu bizzat teşhis edecekti. Marshal, olayın alenileşeceğini düşününce ürperdi, ama avına bu kadar yaklaşmışken, durumu bir daha gözden geçirmeye karar verdi. Evet, New York’un birkaç küçük bulvar gazetesinde ismi çıkabilirdi, ama bunun ta San Francisco’dan duyulma ihtimali neydi ki? Rolex saat mi? Ne Rolex’i? dedi Marshal yüksek sesle, âdeta prova yapıyordu. Ha, terapi sonunda Macondo’ nun yolladığı saat mi? Geri çevirerek Adriana’ya iade ettiğim saat? Bunları söylerken bir yandan da saati kolundan çıkarmış, komodinin çekmecelerinden birine saklamaktaydı. Kim itiraz edebilirdi ki buna? Macondo’nun sözüne mi ina nacaklardı yani? Bir tek karısıyla Melvin biliyorlardı saati. Shirley’nin konuşmayacağı kesindi. Melvin’inse o kadar çok riyakârca sırrına ortak olmuştu ki Marshal, ondan da çekinmiyordu doğrusu. Marshal ile Artlıur her gece yirmi dakika konuşuyorlardı. Sonunda gerçek bir sırdaşa ve yoldaşa, hatta belki arkadaşa kavuşmak ne büyük bir huzur vermişti Marshal’a. Hatta Arthur, hastalarından birini Marshal’a devrediyordu - IBM’de yazılım mühendisi olarak çalışıyordu adam ve San Francisco Körfez Bölgesi’ne gönderilecekti. Anlaşamadıkları tek konu, yatırım için Peter’a verilecek paraydı. Arthur ile Peter, dört gün içinde buluşup birlikte öğle yemeği yemeyi kararlaştırmışlardı. Peter, banka teminat mektubu sağlamayı kabul etmişti, Arthur da kırk bin dolarlık çek verecekti. Ama kırk bin doların tamamını bankaya Marshal’ın ödemesini istiyordu. Yazlığı daha yeni almıştı, hiç nakdi yoktu. Tek çaresi, geçen kış ölen kayınvalidesinin karısına bırakmış olduğu mirastı. Ama karısı, iki yüz yılı aşkın bir süredir New York sosyetesi içinde adı olan bir ailedendi ve cemiyet nezdindeki itibarları konusunda aşırı bir duyarlılık sergiliyor, her ne şekilde olursa olsun böyle pis işlerden uzak durması için Arthur’a feci baskı yapıyordu. Hiç de hakkaniyete sığmayan bu durum karşısında infiale kapılan Marshal, Arthur’la uzun bir görüşme yaptı ve sonunda bu tabansız meslektaşına karşı bütün saygısını kaybetti. Nihayet, Arthur’un, karısıyla imzalamış olduğu kapitülasyon anlaşması tehlikeye girecek diye bu işten tamamen çekilmesini göze almaktansa, yine yüzde altmışa yüzde kırklık bir paylaşıma razı oldu. Arthur’un, New York’taki bir bankaya karşılığı yatırılmış olan tek bir çek vermesi gerekiyordu. Marshal, yemekten önceki gün Arthur’un hesabına yirmi dört bin dolar yatırmayı kabul etti - parayı New York’a ya kendi götürecek ya da banka aracılığıyla yollayacaktı. Arthur da, istemeye istemeye, kalan on altı bin doları yatırmaya razı oldu. Ertesi akşam Marshal, eve döndüğünde New York Kenti Midtown Manhattan Dolandırıcılık Masası’ndan Dedektif Darnel Collins’in mesajını buldu. Cevaben aradığında ise polis merkezinin operatörü bıkkın bir sesle kestirip attı: Memur Collins nöbette değildi, zaten Marshal’ın acil bir işi varmış gibi görünmüyordu, sabah arasındı. Marshal’ın ertesi sabah ilk hastası yedide gelecekti. Çalar saati beşe kurdu ve kalkar kalkmaz da New York’u aradı. Polis operatörü, "Aradığınızı ileteceğim. İyi günler," diyerek telefonu suratına kapattı. On dakika sonra telefon çaldı. "Bay Marshal Streider?"</p>

  <p class="block1">"Doktor Streider."</p>

  <p class="block1">"Ee, affedersiniz. DOKTOR Streider. Ben Dedektif Collins, New York dolandırıcılık masasından. Burada bir doktor daha var -Dr. Arthur Randal- söylediğine göre birisiyle pis bir vukuatınız olmuş, bizim çok ilgimizi çeken birisi, zaman zaman Peter Macondo adını kullanır."</p>

  <p class="block1">"Hem de çok pis bir vukuat. Doksan bin dolarımı çaldı."</p>

  <p class="block1">"Yalnız değilsiniz. Macondo dostumuzdan hazzetmeyen başkaları da var. Bana ayrıntıları anlatın. Her şeyi. Teybe alıyorum - tamam mı?</p>

  <p class="block1">Marshal, Peter Macondo’yla arasında olan biten her şeyi on beş dakika boyunca anlattı.</p>

  <p class="block1">"Eyvah ki eyvah! Yani şimdi, harbiden, doksan bin doları öylece §adamın eline mi saydınız?" IJ</p>

  <p class="block1">"Psikoterapi ortamının tabiatını, girift niteliğini bilmeden, bunun ne anlama geldiğini tam olarak takdir etmeniz mümkün değil."</p>

  <p class="block1">"Yaa? Eh, ben doktor değilim elbet. Amaşunu söyleyeyim: Ben asla böyle bir para çıkaramazdım. Doksan bin dolar çok büyük para."</p>

  <p class="block1">"Size söyledim, banka teminat mektubum vardı. Avukatımla incelemiştik. Bu işler daima böyle yapılır. Mektuba göre banka, talebim üzerine parayı anında ödemeyi taahhüt ediyordu."</p>

  <p class="block1">"Adam ortadan kaybolduktan iki hafta sonra mı aklınıza geldi o mektubu kontrol etmek?"</p>

  <p class="block1">"Bakınız, Dedektif, bu nedir böyle? Mahkemede miyim ben? Yani benim çok mu hoşuma gidiyor sanıyorsunuz?"</p>

  <p class="block1">"Tamam, dostum, sakin ol, her şey yoluna girecek. Bak biz ne yapacağız seni mutlu etmek için. Bu adamı öğle yemeğinde yakalayacağız -tam radicchio’’sunu çıtır çıtır yerken- önümüzdeki Çarşamba, saat yarım, bir gibi. Ama bunun için New York’ta sana ihtiyacımız var, gözaltından sonra on iki saat içinde, yani Çarşamba gece yarısı olmadan adamı teşhis etmen gerekiyor. Mutabık mıyız?"</p>

  <p class="block1">"Asla kaçırmam."</p>

  <p class="block1">"Tamamdır hocam, bir sürü insan sana bel bağlamış durumda. Ha bir şey daha: Sahte teminat mektubuyla çek için aldığın banka makbuzu hâlâ yanında mı?"</p>

  <p class="block1">"Evet. Gelirken getireyim mi?""Evet, gelirken orijinallerini yanında getir, ama kopyalarını hemen görmek istiyorum. Bugün fakslayabilir misin? İki yüz on iki-beş yüz elli beş-otuz dört-seksen dokuz - faksa benim ismimi yaz, Dedektif Darnel Collins. Son bir şey. Herhalde söylememe gerek yok - ama sakın, sakın, sakın lokantada adama görünme. Göründün müydü, kuş uçar gider, herkes de çok üzülür. Elli Dördüncü Sokak’taki durakta bekle beni - Sekizinci ve Dokuzuncu sokakların köşesi oluyor; veya senin adamla baskından sonrası için randevulaşın, birlikte gelirsiniz. Hangisine karar verdiğinizi bileyim ama. Sormak istediğin bir şey?"</p>

  <p class="block1">"Bir şey var. Bu, emniyetli bir iş mi? Dr. Randal’ın adama vereceği çek gerçek, paranın büyük bölümünü de ben yatıracağım."</p>

  <p class="block1">"Sen mi? Ben o yatıracak sanıyordum."</p>

  <p class="block1">"Yüzde altmışa kırk oranında paylaştık. Ben yirmi dört bin dolar veriyorum."</p>

  <p class="block1">"Emniyetli mi diyorsan: İki adamımız yan masada yemek yiyor olacak, üç tanesi de her hareketlerini izleyip kamerayla kaydedecek. Yeterince emniyetli. Ama ben olsam, yapmazdım."</p>

  <p class="block1">"Niye?"</p>

  <p class="block1">"Her zaman bir şey çıkabilir -deprem, yangın, üç polisin üçü de kalp krizi geçirerek aynı anda yığılabilir- ne’bleyim, bir bok olur işte. Emniyetli mi? Evet, çok emniyetli. Ama ben, yapmazdım. Ama ben, doktor değilim."</p>

  <p class="block3">***</p>

  <p class="block1">Hayat yeniden ilgi çekici olmuştu Marshal için. Tekrarjogging yapmaya başladı. Tekrar basketbol oynamaya başladı. Carol’la randevularını iptal etti, çünkü Peter’ın izini sürmekte olduğunu itiraf etmek zor geliyordu ona. Carol tamamen aksi bir stratejiye bel bağlamıştı: Marshal’ın bu kaybı kabul ederek hıncından kurtulmasını sağlamak. Terapide nasihat vermeye kalkmanın tehlikeleri üzerine iyi bir ders oldu bu, diye düşündü Marshal: Hasta nasihati beğenmezse, bir daha gelmez. Her akşam Arthur Randal’la konuşuyordu. Peter’la buluşma anı yaklaştıkça daha bir huzursuz olmaktaydı Arthur.</p>

  <p class="block1">"Marshal, karım bu iş yüzünden kendimi mahvedeceğime inanıyor. Bu olay gazetelere çıkacak. Hastalarım okuyacak. İtibarımı düşünsene. Bir hastaylabirlikte yatırım yaptığım için suçlayacaklar ya da dalga geçecekler benimle."</p>

  <p class="block1">"Ama mesele de bu zaten: Sen hastayla birlikte yatırım yapmıyor sun. Bir suçluyu yakalamak için polisle birlikte çalışıyorsun. Bu senin itibarını artıracaktır."</p>

  <p class="block1">"Basın öyle demez ama. Bir düşünsene. Skandal yaratmaya nasıl meraklılar biliyorsun - hele psikiyatristler söz konusu oldu mu. Hayatımda böyle bir şey olmasını istemiyorum, bu duygu gittikçe güçleniyor bende. İyi bir işim var, istediğim her şeye sahibim."</p>

  <p class="block1">"Verdiğim ilanı okumasaydın, Arthur, şimdi kırk bin dolar tokatlanmış olacaktın. Ve eğer bu adamı durdurmazsak, tokatlamaya devam edecek - arka arkaya yeni kurbanlar bulacak."</p>

  <p class="block1">"Bana ihtiyacın yok ki- sen yakala herifi, ben teşhis edeyim. Columbia’da klinikte öğretim görevlisi olmak üzere başvuruyorum... en küçük bir skandal bile... "</p>

  <p class="block1">‘ "Bak Arthur, benim bir fikrim var: Kendini sağlama al - New York Psikiyatri Derneği’ne bir mektup yazarak içinde bulunduğun durumu ve yapmayı planladıklarını ayrıntısıyla anlat, hem de hemen şimdi, Macondo yakalanmadan önce. Gerekirse bu mektubun birer kopyasını da Columbia’daki bölümüne ve basına gönderirsin. Seni kesinlikle güvence altına alır bu."</p>

  <p class="block1">"Senden bahsetmeden böyle bir mektup yazmam mümkün değil, Marshal - senden ve verdiğin ilandan, senin Macondo’yla ilişkinden bahsetmek zorunda kalırım. Bu nasıl geliyor sana? Sen de isminin böyle olaylara karışmasını istemiyordun, değil mi?"</p>

  <p class="block1">İşin iyice aleniyete dökülmesi düşüncesi karşısında Marshal’ın benzi attı, ama başka seçeneği olmadığını da biliyordu. Hem zaten ne fark ederdi ki? Dedektif Collins’le yaptığı konuşma teybe alındığına göre, Peter Macondo’yla ilişkisi zaten aleniyete dökülmüş dernekti.</p>

  <p class="block1">"Böyle yapman gerekiyorsa yap, Arthur. Benim saklayacak bir şeyim yok. Bu meslektekilerin hepsi de bize olsa olsa minnet duyacaktır."</p>

  <p class="block1">Sonra bir de dinleme cihazı taşıma meselesi çıktı; bu sayede polis, Macondo’yla yapılan anlaşmayı kaydedebilecekti. Her geçen gün Arthur biraz daha pimpirikli oluyordu.</p>

  <p class="block1">"Marshal, bunun başka bir yolu olmalı. Bu işi hafife almaya gelmez ki - büyük bir tehlikeye atmış olacağım kendimi. Macondo bize göre çok zeki ve deneyimli, onu gafil avlayamayız. Dedektif Collins’le konuştun değil mi? Açıkça söyle, zekâ olarak Macondo’nun dengi mi Allah aşkına? Ya tam biz konuşurken Macondo dinleme cihazını fark ediverirse?"</p>

  <p class="block1">"Nasıl?"</p>

  <p class="block1">"Bir şekilde farkına varabilir. Adamı tanıyorsun - hep bizden on adım ileride." "Bu sefer değil. Yandaki masada polis olacak, Arthur. Hem sosyopatların kendilerini nasıl dev aynasında gördüklerini, asla yakalanmayacakları inancında olduklarını unutma."</p>

  <p class="block1">"Sosyopatlar aynı zamanda öngörülemezdir de. Peter’ın kendini kaybedip silaha sarılmayacağım söyleyebilir misin?" i</p>

  <p class="block1">"Arthur, onun tarzı değil ki bu ... hakkındaki bilgilerimizin hiçbirine uymuyor. Emniyettesin. Unutma ki seçkin bir lokantada bulunacaksın ve etrafın tetikte bekleyen polislerle çevrili olacak. Bunu yapabilirsin sen. Birinin yapması gerek."</p>

  <p class="block1">Marshal’ın içinde korkunç bir his vardı, Arthur son dakikada bu işten çekilecek gibi geliyordu ona ve her akşamki konuşmalarında, bu ödlek meslektaşına cesaret aşılamak için bütün belagat gücünü ortaya dökmekteydi. Kaygılarını Dedektif Collins’e aktardı ve Arthur’u yatıştırma işine o da katıldı. Ama sonunda Arthur, herkese parmak ısırtacak bir şekilde korkularını bir yana bırakarak Macondo’yla randevusunu metanetle, hatta vakarla beklemeye başladı. Salı sabahı Marshal, parayı banka aracılığıyla gönderdi, paranın yerine ulaşıp ulaşmadığını teyit için o akşam Arthur’la görüştü ve New York’a kalkan son uçağı yakaladı. Uçak iki saat rötarlı kalktı, dolayısıyla Arthur ve Dedektif Collins’le buluşmak üzere Elli Dördüncü Sokak’taki polis merkezine vardığında saat öğleden sonra üçtü. Girişteki polis, Dedektif Collins’in bir görüşme yapmakta olduğunu söyleyerek oturması için koridorda partal bir deri koltuk gösterdi. Marshal hayatında ilk defa bir polis merkezinde bulunuyordu; canından bezmiş memurların, beti benzi atık sanıkları alt kattan üst kata, üst kattan alt kata taşıyıp durmasını büyük bir ilgiyle izledi. Ama ruh gibiydi -o kadar gergindi ki gözünü kırpmamıştı uçakta- ve sonunda içi geçiverdi. Yarım saat kadar sonra girişteki memur, omzundan tutup hafifçe sarsarak uyandırdı onu ve ikinci kata, Dedektif Collins’in odasına götürdü. Marshal içeri girince, heybetli bir görünümü olan siyah bir adamın masaya oturmuş bir şeyler yazmakta olduğunu gördü. iri kıyım bir şey, diye düşündü Marshal, profesyonel bir geri saha oyuncusu olurdu. Tam düşündüğüm gibi biri. Ama başka hiçbir şey düşündüğü gibi değildi. Marshal kendini tanıttığında, dedektifin tuhaf bir resmiyet içinde davranması karşısında afalladı. Daha ilk anda -ama ne an!- dedektifin, Marshal’ın kimliği hakkında en ufak bir fikri olmadığı ortaya çıkmıştı. Evet, Dedektif Darnel Collins’di kendisi. Hayır, Marshal’la telefonda konuşmamıştı. Hayır, ne Doktor Arthur Randal diye birini duymuşluğu vardı, ne Peter Macondo’yu. Jokey Kulübü’ne karakol kurulacağı konusunda da bir şey bilmiyordu. Hem zaten, Jokey Kulübü neresiydi ki? Evet, Peter Macondo diye birini tam radicchio’sunu yerken yakalamış olmadığından gayet tabii emindi. Bi dakka, radicchio ne? Marshal’ın beynindeki patlamanın yankısı kulakları sağır edecek gibiydi; haftalar önce, banka teminat mektubunun sahte olduğunu fark ettiğinde meydana gelen patlamadan bile şiddetliydi bu. Bir anda eli ayağı kesilen Marshal, dedektifin gösterdiği sandalyeye yığıldı kaldı.</p>

  <p class="block1">"Sakin ol. Aman sakin ol. Koy başını şöyle. Belki iyi gelir." Dedektif Collins gidip bir bardak su getirdi. "Olanları anlat bana. Ama içimde bir his var ki, zaten biliyorum galiba."</p>

  <p class="block1">Marshal, yarı uykuda gibi anlattı hikâyesini. Peter, yüz dolarlık banknotlar, Adriana, Pacific Union Kulübü, bisiklet kaskları, psikiyatri dergisindeki ilan, Arthur Randal’ın telefonu, yüzde altmışa yüzde kırk paylaşım, özel dedektif, Jaguar, yirmi dört bin dolarlık banka havalesi, dolandırıcılık masası dedektifleri -her şey- bütün facia. Marshal anlattıkça kafasını sallayıp duruyordu Dedektif Collins. "Vay anasını, ne iş be, anlıyorum çok canın yanmış. Bana bak, sen iyi görünmüyorsun. Hele uzan şöyle."</p>

  <p class="block1">Marshal iki yana salladı başını, sonra, tam iki elinin arasına almıştı ki, Dedektif Collins, "Konuşabilecek durumda mısın?" dedi.</p>

  <p class="block1">"Tuvalet nerede, çabuk."</p>

  <p class="block1">Dedektif Collins hemen tuvalete götürdü onu ve odasına dönerek beklemeye başladı; bu sırada Marshal tuvalete kustu, ağzını çalkaladı, yüzünü yıkadı ve saçını taradı. Ağır ağır yürüyerek Dedektif Collins’in odasına döndü.</p>

  <p class="block1">"Daha iyisin ya?"</p>

  <p class="block1">Başıyla onayladı Marshal. "Artık konuşabilirim."</p>

  <p class="block1">"Bir dakika dinle beni. Şu başına geleni açıklayacağım sana," dedi Dedektif Marshal. "Buna çifte zokalı olta denir. Çok meşhurdur. Daha önce çok duydum böyle olaylar, ama hiç, hiç tanık olmamıştım. Dolandırıcılık konusunda eğitim alırken de anlatmışlardı bize. Böyle oltayı atması da çekmesi de büyük maharet ister. Önce çok özel bir kurban bulmak gerekir: Akıllı, mağrur. .. sonra da iş iki zokayı birden yuttur mada... ilk zoka tamahkârlıktır. .. ikincisi de intikam hırsı. Gerçek bir ustalık. Bak, daha önce hiç örneğini görmemiştim. Çelik gibi sinir lazım bu iş için, çünkü her an, her şey ters gidebilir. Seni alalım mesela, birazcık şüpheye kapılıp da Manhattan telefon santralini arasaydın ve gerçek polis merkezinin numarasını isteseydin, bitmişti işte. Çelik gibi sinir olacak adamda, çelik gibi. Birinci sınıf iş bu."</p>

  <p class="block1">"Hiç umut yok yani, ha?" diye bir fısıltı duyuldu Marshal’dan.</p>

  <p class="block1">"Şu telefon numaralarını ver bana, bir kontrol ettireyim. Elimden geleni yaparım. Ama hakikat? Hakikati mi istiyorsun?... Hiç umut yok."</p>

  <p class="block1">"Peki ya gerçek Dr. Randal?"</p>

  <p class="block1">"Herhalde yurtdışında tatildedir. Macondo adamın telefon hattına girmiş. Zor bir iş değil."</p>

  <p class="block1">"İşe karışan diğer kişilerden bir şey bulunamaz mı?" diye sordu Marshal.</p>

  <p class="block1">"Diğerleri kim? Başka kimse yok ki. Polis merkezindeki santral memuresi, kız arkadaşıdır herhalde. Diğerlerinin hepsi de kendisidir. Bu heriflerin hepsi aktördür. En iyileri her türlü sesle konuşabilir. Bu adam da en iyilerinden belli ki. Şimdiye dünyanın öbür ucuna varmıştır. Hiç şüphen olmasın."</p>

  <p class="block1">Dedektif Collins’in koluna yaslanan Marshal, sendeleyerek indi merdiveni, havaalanına kadar polis otosuyla gitmeyi reddetti, Sekizinci Cadde’de bir taksi çevirip havaalanına gitti, ilk San Francisco uçağını yakaladı, eve kadar yan uyur bir vaziyette sürdü arabasını, bir haftalık randevusunu iptal etti ve kafayı vurup uyudu.</p>

  <p class="block7" id="calibre_pb_29">&nbsp;</p>
</body>
</html>
