<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Cehenneme Övgü</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
		<div>
			<p><span epub:type="pagebreak" title="154" id="page154"></span><st c="0">“Hasta olduğun için değil, hayatta olduğun için öleceksin.”</st></p>
			<cite><st c="60">Lucius Seneca</st></cite>
		</div>
		<h2><st c="74">I</st></h2>
		<p><st c="76">Bize böylesine yakın olan ölüm üzerinde neredeyse hiç düşünmüyoruz. </st><st c="144">Ölüm her an herkesin başına gelebilir. </st><st c="183">Mutlaka gelmek zorunda. </st><st c="207">Ölüm mutlaka olacaktır ve geçen her saniye bizi ona daha çok yaklaştırmaktadır.</st></p>
		<p><st c="286">Ölümü yadsımak, yaşamı yadsımanın en güçlü göstergesi. </st><st c="342">Ölümlü olduğumuzu, öleceğimizi hemen hiç düşünmeyerek kendimizi zihinsel bir deli gömleği içine sokuyoruz. </st><st c="449">Yaşadığımız, kokladığımız, gördüğümüz, dokunduğumuz her anın bir daha gelmeyeceğini hissettiğimiz anlar o kadar az ki. </st><st c="568">Yaşamı böylesine özel, böylesine benzersiz kılan şey, her şeyin yalnızca bir kez olması. </st><st c="657">Bunu algılamak, ölümün bilincine varmakla mümkün olabilir ancak. </st><st c="722">Ölümün bilincinde olmayan insan, yaşadığının bilincinde de değildir. </st><st c="791">Her anımız ölüm unutkanlığı içinde geçiyor.</st></p>
		<h2><st c="834">II</st></h2>
		<p><st c="837">Ölüm sürecinin farkında olmak, yaşamın uçup giden güzelliğini algılamak demektir. </st><st c="920">Bu aynı zamanda, güzelliğin sü</st><span epub:type="pagebreak" title="155" id="page155"></span><st c="950">rekliliğinin farkına varmak demektir; çünkü uçup giden şey, zaman ya da güzellik değil, bireyin kendisidir. </st><st c="1059">Ölümü dışarıda bırakan tüm düşünce ve eylemler, yaşamı mülk edinme çabasına götürür insanı. </st><st c="1151">Pek çok ilişki, bu olanaksızlık, bu yalan, yani yaşamın mülk edinilebileceği düşüncesi üzerine kurulmuştur. </st><st c="1259">“Ebediyen” diye bir sözcüğün varlığı, bunun en iyi örneği. </st><st c="1318">Zamanı iptal ederek ölümü durdurmak, sadece kendi yaşamlarımız konusundaki açgözlülüğümüzün bir belirtisi değildir, aynı zamanda, yeryüzünde ne var ne yoksa hepsini birden sahiplenme çabasına işaret eder. </st><st c="1523">Bizi konuşmaya, sevişmeye, fotoğraf çekmeye, başarılı olmaya, sanat eserleri yaratmaya, özverili olmaya, sadistçe davranmaya, başkalarını sevmeye ya da onlardan nefret etmeye zorlayan bir içgüdü ya da zorunluluk yoktur. </st><st c="1743">Bunları yapıp yapmayacağımız ya da nasıl yapacağımız tamamen bize kalmış bir şeydir. </st><st c="1828">İnsan bunların hiçbirini yapmadan da yaşamın güzelliğinin ve harikuladeliğinin farkına varabileceği gibi, bunların hepsini yaptığı halde o güzelliklerin farkına varmayabilir. </st><st c="2003">“Yaşamın amacı” denilen şeye ilişkin tüm misyonlar, insanın kendinden kaynaklanır. </st><st c="2086">Yaşama ilişkin tüm açıklamalar, bizzat kişinin tanımladığı bir hedef, anlam ve amaç bulma çabasından ibarettir. </st><st c="2198">Yaşamın amacı, ölünceye kadar yaşamaktır. </st><st c="2240">Bu konuda evrensel teoriler kurmaya çalışmak bizi totalitarizme götürür. </st><st c="2313">Bu teorilerin yanlışlığı her seferinde yeniden kanıtlanacaktır.</st></p>
		<h2><st c="2376">III</st></h2>
		<p><st c="2380">Sanayi devriminden bu yana yaşam anlayışımızın da bütünlüğünü yitirmesi ve yaşam konusunda uzmanlaşmaya gidilmesiyle birlikte, ölümle ilgili her şey bir kenara itilmiş, marjinalleştirilmiştir. </st><st c="2574">Komşularımız, bakkalımız, öğretmenimiz gibi bize yakın insanların ölümlerini paylaşmadığımız gibi, cenaze törenlerinin, gömme törenlerinin, asılmaların, ölüle</st><span epub:type="pagebreak" title="156" id="page156"></span><st c="2732">rin yakılmasının bile farkında olmuyoruz. </st><st c="2775">Yıllar yılı hemen her gün görmeye alıştığımız yarı-anonim kişileri (bizi işe götüren otobüs şoförü, her zamanki benzin istasyonunda parayı alan adam, ofisimizdeki asansörcü, postanede pul satan adam vb.) artık görmemeye başladık mı, hemen unutuyoruz. </st><st c="3026">“Gösteri devam etmeli” kuralı, yalnız tiyatro için değil, bizim için de geçerli. </st><st c="3107">Hepimiz gösterinin bir parçası haline geldik. </st><st c="3153">Sahnede olmayan, artık ölmüş demektir; yoktur. </st><st c="3200">Yaşamla ilgilenişimiz, onu sahnede gördüğümüz gibi. </st><st c="3252">Bizim sahnemizde. </st><st c="3270">Bizim tasarladığımız sahnede.</st></p>
		<p><st c="3299">En temel zihnî süreçlerimizden biri, ölümü unutma süreci. </st><st c="3358">Özellikle yirminci yüzyıl Batı toplumu (ve onun etkisiyle dünyanın geri kalanı), yaşlanmayı bile unutacak şekilde yönlendiriliyor. </st><st c="3489">İki aşırı ucun, yani gençlerle yaşlıların toplumsal konumları, son yüzyıl içinde köklü biçimde değişmiş durumda. </st><st c="3602">Eskiden, bebeklerle çocukların göz önünde bulunmaması, seslerinin işitilmemesi gerekirdi. </st><st c="3692">Onlar, kendi başlarına birer birey olarak kabul edilmezlerdi. </st><st c="3754">Ancak yetişkin olduklarında birey sayılırlardı. </st><st c="3802">Çocukların “çocuksu” bir tarzda giydirilmeleri bile, yakın geçmişe ait bir gelişmedir. </st><st c="3889">Bunu anlamak için, on dokuzuncu yüzyıl tablolarına bir göz atmak yeterli. </st><st c="3963">Öte yandan yaşlılar, daha önceleri toplumda hayli imtiyazlı bir konuma sahiptiler. </st><st c="4046">Onlar bilgili, güçlü, bilge kişilerdi. </st><st c="4085">Yaşlarından gurur duyarlardı. </st><st c="4115">Şimdi durum bunun tam tersi. </st><st c="4144">Göz önünde bulunmaması ve işitilmemesi gerekenler, yaşlılar artık. </st><st c="4211">Çocuklar ise kutsal bireyler haline dönüştü. </st><st c="4256">Çocukları korumak, onların haklarını genişletmek için yasalar çıkarılıyor. </st><st c="4331">Yaşlılar için böyle yasalar yok.</st></p>
		<p><st c="4363">Teknoloji, edebiyat, psikolojik araştırmalar ve yasal uygulamalar alanındaki bir dizi gelişme sonucu çocuğun rolü öylesine parlak bir ramp ışığına çıkarıldı ki, çocuk birçok bakımdan türümüzün en önemli kişisi haline geldi. </st><st c="4588">Yaşlılar çeşitli yerlere kapatılırken, bebekler şimdi hemen her yere bir</st><span epub:type="pagebreak" title="157" id="page157"></span><st c="4660">likte götürülüyorlar. </st><st c="4683">Toplumun ve insan türünün çocuklara gösterdiği anlayış, katılma ve iletişim ruhu yaşlılar için söz konusu değil; onlara katlanılması gereken birer yük olarak bakılıyor giderek. </st><st c="4860">Giyim örneğine dönecek olursak, şimdi çocuklar için özel giysiler ve modalar olduğu halde, yaşlılar için artık özel bir giyim tarzı yok. </st><st c="4997">Geçen yüzyıldaki kendine özgü giyim tarzlarından yoksun bırakılmış oldukları gibi, şimdi genç görünmeye, gençler gibi giyinmeye özendiriliyorlar. </st><st c="5143">Yaşlanma, yaşlılık ve ölüm marjinalleştiriliyor, bertaraf ediliyor.</st></p>
		<h2><st c="5210">IV</st></h2>
		<p><st c="5213">Ölümü unutma sürecinde hareket serbestimizi yitiriyoruz. </st><st c="5271">Hep yaşayacakmışız gibi yaşayarak miskinleşiyor, yaşama aktif biçimde katılmayı beceremiyoruz. </st><st c="5366">Eyleme geçmeyi, keşfetmeyi, soru sormayı ve araştırmayı beceremiyoruz. </st><st c="5437">Cesur olmayı beceremiyoruz. </st><st c="5465">Ölümü unutmakla, kendi yarattığımız monoton, standartlaştırılmış varoluşun parçası haline geliyoruz. </st><st c="5566">Bu monotonluk bir kez yaşam tarzı haline gelince, sadece onu korumaya çalışmakla kalmıyor, bu tarzı değiştirmeye kalkışmasınlar diye bireyleri köstekliyoruz. </st><st c="5724">Vagonun raydan çıkmaması gerek. </st><st c="5756">Görünürde hiç değişmeyen bir varoluş biçimine ayak uydurmak bize bir güvence duygusu veriyor. </st><st c="5850">Nevrotik denilen insanın güvenlik ihtiyacıyla bu durum arasında büyük benzerlik var: Böyle bir “hastanın” anksiyete duymaması için her şeyin yerli yerinde olması gerekir. </st><st c="6021">Bir tür olarak biz de aynı şekilde ölümü unutarak kaygı ve korkularımızdan kurtulmaya çabalıyoruz.</st></p>
		<p><st c="6119">Ölüm, insan için en büyük bilinmeyen olmuştur. </st><st c="6167">Aynı zamanda en büyük korku kaynağı. </st><st c="6204">Bilinmeyenin korkusunu azaltmanın en temel yollarından biri, ölümden sonraki yaşamı tartışan, açıklayan ve vaat eden din olmuştur. </st><st c="6335">Bilinen şeyden korkulmaz. </st><st c="6361">Cehennem ve ceza kavramlarını içeren </st><span epub:type="pagebreak" title="158" id="page158"></span><st c="6398">dinlerde bile, insan kendisini cennet bahçelerine götürecek eylemler sayesinde ölüm korkularını bertaraf edebilir.</st></p>
		<p><st c="6512">Toplumun laikleşmesi ve bunu izleyen ateizm de ölüm unutkanlığını güçlendirmiştir. </st><st c="6596">Bilinmeyeni bilinir kılmakla, korkuyu azaltırız. </st><st c="6645">Birçokları için mükemmel yaşam, her şeyin önceden kestirilebildiği İsveç misali mantıklı, düzenli bir toplumdur. </st><st c="6758">Bilimin kesin arayışı da işte tam bu amaca, önceden kestirme ve bilme amacına yöneliktir. </st><st c="6848">Günlük yaşantılarımızı denetlemek suretiyle cennetsi ya da sağlıklı bir gelecek toplum tarafından “garantiye” alınır. </st><st c="6966">Ölüm unutkanlığı bizi rahat ve güvenli bir ruh haline götürür. </st><st c="7029">Günlük eğlenceler, zevkler ve sorunlarla kendimizi meşgul etmemiz yeterli. </st><st c="7104">Sorunlar her zaman birbirini kovalayacağı için, hiçbir sorun birey üzerinde varoluşsal bir etki yapacak kadar derin de olamaz. </st><st c="7231">Ölüm unutkanlığı, insanı varoluşa ilişkin hiçbir korku duymama gibi bir ruh haline yöneltir.</st></p>
		<h2><st c="7323">V</st></h2>
		<p><st c="7325">Hazreti Adem elmayı ısırınca, cennetteki mutlu ve güvenli yerini yitiriverdi. </st><st c="7403">Ayrıca, ölüm korkusu taşıyan bir ölümlüye dönüştü. </st><st c="7454">Halbuki insanları sonunda özgür kılan şey ölümün varlığıdır; ölümün herhangi bir anda gelebileceği bilincidir. </st><st c="7565">Hiç kimse ölüme hükmedemez, ölümü önceden bilemez ve denetleyemez. </st><st c="7632">Doğum kontrolü var. </st><st c="7652">Ama ölüm kontrolü yok.</st></p>
		<p><st c="7674">Özgürlüğü herkes över ve yüceltir. </st><st c="7710">Ancak, özgür olmanın ne denli zor olduğundan ya da ne kadar az kişinin –özellikle de kendilerini özgür sayanlar içinde– özgür olduğundan bahseden pek az kişi vardır. </st><st c="7876">Özgürlük, son tahlilde, korkuyla birlikte yaşama yeteneği, korkuyu göğüsleme, korkuyla yüz yüze gelme cesaretidir. </st><st c="7991">Bize korkudan arınmış bir toplum ve yaşam güvencesi verenler, aynı zamanda özgürlüğümüzü elimizden alıyorlar. </st><st c="8101">Korkudan arınma karşı</st><span epub:type="pagebreak" title="159" id="page159"></span><st c="8122">lığında özgürlüğümüzü takas ettiklerimiz, yeni korku kaynakları haline gelirler.</st></p>
		<p><st c="8203">Güvenlik ve kölelik nasıl el ele giderse, korku ve özgürlük de öyledir. </st><st c="8276">Korku, insan yaradılışının bir parçasıdır. </st><st c="8319">Bizi uyutmalarına, uyuşturmalarına ve aldatmalarına izin versek bile, korkunun kökü kazınamaz. </st><st c="8414">Korkmayan insan, yüzü kızarmayan bir insan gibidir. </st><st c="8466">Yüzü kızarmayan insanın etik duygusu yok demektir. </st><st c="8517">Korkmayan insanın temel bir yaşam ve ölüm duygusu yoktur. </st><st c="8575">Ölümü unutmak, korkuyu unutmaya yönelik boşuna bir çabadır. </st><st c="8635">İnsanın ölümlü olduğu gerçeğinin toptan yadsınması anlamına gelir.</st></p>
		<h2><st c="8701">VI</st></h2>
		<p><st c="8704">Yaşamın karşıtı ölüm değildir. </st><st c="8736">Ölümün karşıtı doğumdur. </st><st c="8761">Doğum ve ölüm, yaşam diye adlandırdığımız sürecin birer parçasıdır. </st><st c="8829">Ölüm de doğum kadar bir parçasıdır yaşamın. </st><st c="8873">“Hayat işte,” deriz birisi öldüğünde. </st><st c="8911">“Haydi hayata,” deriz bir doğum olduğunda. </st><st c="8954">Doğumu ya da ölümü yadsımak, yaşamı yadsımakla aynı şeydir. </st><st c="9014">Ölümü yadsımakla, ölüme karşı isyan etmekle, ölümsüzlük peşinde koşmakla, yaşamı yadsımış oluruz. </st><st c="9112">Dolayısıyla, örneğin Freud’un dediği gibi, insanda iki içgüdü olduğunu, bunlardan birinin yaşama, ötekinin de ölme içgüdüsü olduğunu söylemek, saçmalıktır. </st><st c="9268">Yaşamı açıklamak için böyle bir Manihaizm’e ihtiyacımız yok. </st><st c="9329">Yaşam ve ölüm, iyilik ve kötülük güçlerinin varlığını açıklamaya çalışırken böyle bir ikiliğe başvurmak gereksiz. </st><st c="9443">Ölüm de doğum da yaşamın kapsamı içindedir. </st><st c="9487">Böyle bir ikiliği yaratan yalnızca bizim algılayışımız, yalnızca bizim korkumuzdur.</st></p>
		<p><st c="9570">Yaşamın ölüme karşı savaşı diye bir şey yoktur. </st><st c="9619">Yaşam, doğum ve ölümdür. </st><st c="9644">Böyle bir savaş olmuş olsaydı, herhalde pek başarılı olmuş sayılamazdık. </st><st c="9717">Ne var ki şairler, doktorlar, politikacılar ve ulema hep bunun üzerinde konuşup dururlar. </st><st c="9807">Hepimiz ölümden korkarız ve Florida’da Poncé de </st><span epub:type="pagebreak" title="160" id="page160"></span><st c="9855">Léon’un gençlik pınarını bulursak belki galip gelebileceğimiz bir savaş olarak görürüz ölümü. </st><st c="9949">Tür olarak en totaliter eylemimiz, ölümü unutmaktır. </st><st c="10002">Sonsuza dek yaşayacakmışız gibi davrandığımızdan, her birimizin içinde var olan doğum ve ölüm sürecine ilişkin açık seçik bir bilince sahip olmadığımızdan, gösterinin sonsuza dek süreceğini düşündüğümüzden, özgür olmayı beceremiyoruz. </st><st c="10237">Özgürlük uğruna girişilen her türlü çabayı, derhal bir ölüm duygusu izler. </st><st c="10312">Özgürlük, istediğimiz herhangi bir şeyi, her şeyi düşlemek ve yapmak demektir: Sorulmamış soruları sormak, yapılmamışı yapmaya cüret etmek, bilinmeyenin peşinde koşmaktır. </st><st c="10484">Tehlikeli bir serüvendir bu. </st><st c="10513">Tehlikenin en ucunda ölüm vardır. </st><st c="10547">Özgürlük aynı zamanda, korkuyla birlikte yaşamak, korkmak ama yine de yoluna devam etmek demektir. </st><st c="10646">İnsan korkuya yenildiği zaman, eyleme geçmekten ve hayallerinin peşinde koşmaktan korktuğu zaman, özgürlüğünü yitirir. </st><st c="10765">Korkmak normaldir. </st><st c="10784">Ama korkuya teslim olmak, düşünmekten ve soru sormaktan vazgeçmek zorunda değiliz. </st><st c="10867">Ölümü ya da tehlikeyi hatırlamak, özgürlüğümüzü hatırlamak demektir. </st><st c="10936">Bu özgürlüğü kullandığımızı, özgür olma işiyle uğraştığımızı bilmek demektir. </st><st c="11014">Bunun dışındaki her türlü duygu, sahte bir güven duygusudur.</st></p>
		<p><st c="11074">Yirminci yüzyılın moda yaşam güvencesi, otomobillerdeki emniyet kemerlerinde, sigara içmemekte, kolesterolsüz yemeklerde ve genel olarak “sağlıklı yaşam” anlayışında kendini gösteriyor. </st><st c="11261">Ölümü yadsımanın, ölümsüzlüğe öykünmenin en acizane arayışları türümüzün yok olup olmama ikilemiyle aynı anda gündeme geliyor. </st><st c="11388">Ölümü yadsıyarak, ölümü gülünç ve çaresiz çabalarla ertelemeye çalışarak hayata körleşiyoruz.</st></p>
		<cite><st c="11481">Kış 1984, Viyana</st><br /><st c="11498">Güz 1989, Kea</st></cite>
	</section>
<div id="charCountTotal" value="11512"></div></body>
</html>
