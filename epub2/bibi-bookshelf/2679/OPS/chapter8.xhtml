<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Cehenneme Övgü</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
		<div>
			<p><span epub:type="pagebreak" title="100" id="page100"></span><st c="0">“Ve Rab adamın üstüne derin bir uyku getirdi ve o uyudu; ve onun kaburga kemiklerinden birini aldı, ve yerini etle kapladı; ve Rab adamdan aldığı kaburga kemiğinden bir kadın yaptı ve onu adama getirdi.”</st></p>
			<cite><st c="204">Eski Ahit</st></cite>
		</div>
		<h2><st c="214">I</st></h2>
		<p><st c="216">Cinselliğimiz bedenimizden çok zihnimizdedir. </st><st c="262">Cinsel roller, cinsel kişilikler, salt genetik açıdan belirlenmez. </st><st c="329">Gebelik gibi önemli bir istisna dışında, cinsel kimliklerimiz, zihnimizle ilgili bir durumdur.</st></p>
		<p><st c="423">Giysileri ele alalım. </st><st c="446">Tüm kültürlerde, erkeklerle kadınların ne giyeceğine ilişkin beklentiler vardır. </st><st c="527">Cinsel rolümüz ve kimliğimiz, giysilerimize fazlasıyla yansımıştır. </st><st c="595">İster on sekizinci yüzyıl Avrupası’nda olduğu gibi erkeklik uzvu ya da kadın göğüsleri belirgin olsun, ister Arap giysilerinde olduğu gibi mümkün olduğu kadar gözlerden saklansın, bütün giyim tarzları kendimizi ve de karşı cinsi algılama biçimimizi etkiler. </st><st c="853">Belirli bir kültürün öğütlediği ilkelere uyarak, tüm erkekler ve kadınlar, cinselliklerine ilişkin seks standardına uygun biçimde giyinirler, yürürler, konuşurlar, sigaralarını tutarlar, bacak bacak üstüne atarlar. </st><st c="1068">Aynı şey tüm alt kültürler için de geçerlidir.</st></p>
		<p><st c="1114">Sonuç, tekdüze bir toplumdur. </st><st c="1145">Bizler de, kadınlı erkekli, cinsel rollerimizi harfi harfine belirlenmiş giysiler gibi ku</st><span epub:type="pagebreak" title="101" id="page101"></span><st c="1234">şanırız. </st><st c="1244">Gerek kendi rolümüzü gerek başkalarının rollerini ezbere biliyoruz. </st><st c="1312">Ne yapacağımızı ve ne beklediğimizi biliyoruz.</st></p>
		<h2><st c="1358">II</st></h2>
		<p><st c="1361">İlk “rolümüz”, daha doğrusu yaşamımızda giydiğimiz ilk üniforma, cinsel kimliğimizin üniformasıdır. </st><st c="1462">Birçok toplumda bebekler hemen giysilerinin rengiyle birbirinden ayrılırlar: Kızlar pembe, oğlanlar mavi. </st><st c="1568">Neden? </st><st c="1575">Yetişkinler oğlan çocuğuna erkek, kız çocuğuna da dişi gibi davranırlar – sadece bir bebek gibi değil. </st><st c="1678">Olgunlaştıkça, çocuklar önce yetişkinlerden, sonra da birbirlerinden, cinsiyete dayanarak ayırırlar kendilerini. </st><st c="1791">Bu ayrım yaşamımızın sonuna dek sürdürülür. </st><st c="1835">Bu, ileride giyeceğimiz birçok üniformanın birincisidir. </st><st c="1892">Bunların bazıları geçici üniformalardır, bir süre giyildikten sonra çıkarılırlar, örneğin ergenlik çağımızın üniforması gibi. </st><st c="2018">Milliyet üniformaları da kuşaktan kuşağa değişebilir; sonradan Amerikalı olan Avrupalıların durumunda olduğu gibi. </st><st c="2133">Cinsiyet üniforması ise yalnız birinci üniforma değil –cinsiyet değiştirme operasyonlarını saymazsak– hiçbir zaman çıkarılamayan üniformadır.</st></p>
		<p><st c="2274">Davranışçı bakış açısından ele alırsak, cinsel rolümüz, en çok koşullandırıldığımız roldür – gerek başkaları, gerek kendimiz tarafından en çok takviye edilen roldür.</st></p>
		<p><st c="2440">Cinsel rolün temelden öğrenildiğini vurgulamak gerekir. </st><st c="2497">Bize hangi roller öğretiliyorsa, onları öğreniriz. </st><st c="2548">Hepimizde erkeklik hormonu androjen ile kadınlık hormonu östrojenin bir bileşimi bulunduğundan, biyolojik açıdan karşı cinsle psikolojik duvarlarla ördüğümüz cinsel kimliğimizin izin verdiğinden çok daha fazla ortak yanımız vardır aslında. </st><st c="2788">Bir anlamda, cinsel açıdan birbirimize taban tabana zıt değiliz. </st><st c="2853">“Karşı cins” terimi kadar yanlış bir deyim olamaz.</st></p>
		<p><st c="2903">Sonsuz sayıda cinsel rol oynamamız mümkündür. </st><st c="2950">Antro</st><span epub:type="pagebreak" title="102" id="page102"></span><st c="2955">poloji bilimi bize, erkeğin ve dişinin üstlendiği çok değişik rollerden söz eder. </st><st c="3038">Ancak, bu roller daima birbirini dışlar. </st><st c="3079">Dişi ile erkeğin oynadığı roller hep birbirine karşıt olarak açıkça belirlenmiştir. </st><st c="3163">Cinsel kimliğin “doğru” formasyonu / sosyalizasyonu, bir çocuğun özgürlüğünün boyunduruk altına alınmasına izin verir. </st><st c="3282">Fiziki bağımlılığı yüzünden, boyunduruk altına girmekten başka seçeneği yoktur.</st></p>
		<p><st c="3361">Tüm yaşamımız boyunca, kendimizi ve birbirimizi cinsel rollerimizin içine hapsediyor, boyunduruk altına sokuyoruz.</st></p>
		<h2><st c="3476">III</st></h2>
		<p><st c="3480">Psikologlar, sağlıklı bir cinsel kimliğin önemini vurguluyorlar. </st><st c="3546">Başka bir deyişle, bir erkek, tüm davranışları, kişilik ve fiziki özellikleri itibariyle bir erkek gibi düşünmeli; dişi de dişi gibi. </st><st c="3680">Aralarındaki farklılık, gece ile gündüz kadar açık seçik olmalı. </st><st c="3745">Psikologlar, herhangi bir belirsizliğin topluma ayak uydurmakta çok önemli sorunlara yol açabileceği kanısındalar. </st><st c="3860">Cinsel kimliğin totaliter özelliği, çoğumuzda psikolojik sorunlar yaratıyor. </st><st c="3937">Kendimiz hakkındaki belirli imajımız, babamızın, ailemizin, akranlarımızın, polisimizin, cumhurbaşkanımızın kafasındaki erkek-kadın davranış kalıplarına uygun olmayabilir. </st><st c="4109">Bu gibi hallerde, nasıl olmamamız gerektiği konusunda uyarılırız. </st><st c="4175">O kalıplara uymak için, belirli bir cinsel kimlik standardına girer ve bizim ölçülerimize göre biçilmemiş giysileri sırtımıza geçirmek için çabalarken, hepimiz sorunlar ediniriz. </st><st c="4354">Burada sorun, kendimiz gibi olmamızdan ya da düşündüğümüz gibi düşünmemizden kaynaklanmıyor elbette. </st><st c="4455">Sorun, aslında olmadığımız gibi olmaya çalışmaktan ileri geliyor. </st><st c="4521">Sorunun kaynağını, totaliter standartlara uymamız, düzence benimsenmiş cinsel kimlik üniformasını giymemiz yolunda bizden beklenen sözde uyum çabası oluşturuyor. </st><st c="4683">Kurulu düzeni memnun etme çabası yani. </st><st c="4722">Böylece kendi kendimi</st><span epub:type="pagebreak" title="103" id="page103"></span><st c="4743">ze yabancılaşıyoruz. </st><st c="4765">Uyum sağlamaya çalıştığımız oranda, kendimiz de totaliter olup çıkıyoruz. </st><st c="4839">Bu uyum sağlama sürecinin sonunda biz de başkalarının uyum sağlamasını talep etmeye başlıyoruz. </st><st c="4935">Uyum sağlama sürecine, giderek artan korkular ve çifte standartlar eşlik ediyor. </st><st c="5016">Bizi kâh ödüllendiren kâh da cezalandıranları memnun etme kaygısıyla onların beklentilerine karşılık vermeye çabalıyoruz. </st><st c="5138">Kendi sesimiz, bu uyum sağlama sürecine rağmen, zayıf da olsa hâlâ kendini duyurabiliyorsa, o zaman da çifte standartlar geliştiriyoruz. </st><st c="5275">Olmak istediğimizle, kendimizi nasıl gösterdiğimiz arasında bir çelişki oluşuyor. </st><st c="5357">Bu bağlamda, kurulu düzenin temsilcileri ikili bir rol oynar: Sevilirler, örnek olurlar, ama aynı zamanda korku uyandırırlar. </st><st c="5483">Cinsel kimliğimize dayanarak biz de insanları yargılar, cezalandırır ve dışlarız.</st></p>
		<p><st c="5564">Kullandığımız dil de cinsel kimliğin totalitarizmini açığa vurur. </st><st c="5631">Kötüleme anlamında kullanılan efemine, tekerlek, zürafa vb. </st><st c="5691">sözcüklerin varlığı ve standart seks modelinden sapmayı imâ eden daha yüzlerce sözcük buna örnektir.</st></p>
		<p><st c="5791">Kurulu düzen temsilcilerinin örtük talimatlarından bir tanesi de, gençler için “sağlıklı bir seks modeli” oluşturmalarıdır. </st><st c="5916">Bu talimat, politikacılar, din büyükleri, popüler film yıldızları ve spor kahramanları için de geçerlidir. </st><st c="6023">Düzenin saptadığı modelden herhangi bir sapma, onların düşüşüyle sonuçlanır.</st></p>
		<p><st c="6099">Cinsel kimliğin baskı gücü en çok, kasaba ve köy gibi küçük topluluklarda hissedilir. </st><st c="6186">“Biraz erkeksi bir kadın” ya da “kadınsı bir erkek” bu kapalı toplumlarda varlığını sürdüremez ve kendini kentin sokaklarında bulur.</st></p>
		<p><st c="6318">Biz cinsel üniformamızdan ancak yetişkin dönemimizde, güvendiğimiz o ender kişiyle gizli ve mahrem sevişme anlarımızda, gene de korkarak soyunuruz. </st><st c="6467">Ancak bu nadiren gerçekleştiği gibi, gerçekleştiği zaman da artık çok geçtir. </st><st c="6545">O </st><span epub:type="pagebreak" title="104" id="page104"></span><st c="6547">güne dek içimizde bastırılmış olan şeyleri azat etmek hiç kolay değildir.</st></p>
		<h2><st c="6620">IV</st></h2>
		<p><st c="6623">Bir erkeğin erkek gibi, bir dişinin de dişi gibi davranması, her iki cinsi de tek yönlü, tekdüze standartlara mahkûm eder. </st><st c="6747">Bu rollerin türlerin bekasında özel bir biyolojik fonksiyonu yoktur, ama düzenin bekasında çok özel bir fonksiyonu vardır.</st></p>
		<p><st c="6869">Güç, itaat ister, itaate bağımlıdır. </st><st c="6907">Önce sol ayağı atarak muntazam yürüyüşe geçmenin, savaşları kazanmakla hiçbir ilgisi yoktur. </st><st c="7000">Ancak bu, askerleri sorgusuz sualsiz itaate koşullandırmaya yarar. </st><st c="7067">Ve böylece askerler, sorgusuz sualsiz ölüme giderler.</st></p>
		<p><st c="7120">Cinsel kimlik modelleri, toplumdaki egemen güçler tarafından imal edilen ve amaçlarına hizmet ettiği sürece korunan yapay şeylerdir. </st><st c="7254">Tam olarak açıklanmayan, ama her zaman mevcut olan standartlardır bunlar. </st><st c="7328">Öylesine katı cinsel standartlarımız var ki, bunlardan herhangi bir sapma derhal fark edilir.</st></p>
		<p><st c="7421">Katı cinsel rollerin korunması, topluma düzen verir. </st><st c="7475">Tekdüzelik ve standartlaştırma, bir otoritenin varlığını insana her an hatırlatır. </st><st c="7558">Cinsel yaşamımızla ilgili standartlar yazılı olmadığı için otorite daha da güçlüdür. </st><st c="7643">Adeta Tanrı’nın gücüne yaklaşan bir gücü vardır. </st><st c="7692">Bu yüzden, her an tetikte olmak gerekir. </st><st c="7733">Resmî görevliler, birçok ülkede “seks skandalları” yüzünden istifa etmek zorunda kalmışlardır. </st><st c="7828">Hiçbir yasa ihlal edilmemiştir. </st><st c="7860">Hiçbir yazılı anlaşma ihlal edilmemiştir. </st><st c="7902">Ama beklenmeyen bir cinsel davranış (örneğin bir bakanın bir fahişe ile cinsel ilişkide bulunmuş olması) derhal istifa ve istifanın kabul edilmesi için yeterli bir nedendir. </st><st c="8076">Ancak, tarihte hiçbir hükümet, o ülkede fuhuş olması nedeniyle iktidardan düşmüş değildir. </st><st c="8167">Cinsel standartlar ancak bi</st><span epub:type="pagebreak" title="105" id="page105"></span><st c="8194">reyler üzerinde baskı uygular.</st></p>
		<p><st c="8225">Yazılı olmayan cinsel standartlara karşı çıkmak, bir insanın hainlerle ilişkisi olduğundan kuşkulanmak kadar kritik bir durum yaratır. </st><st c="8361">Birçok hükümet yetkilisi için bir haine yakın olmakla cinsel bir standardı ihlal etmek, topluma karşı hemen hemen aynı derecede ciddi suçlar sayılır. </st><st c="8511">Her iki durumda da kişi, düzen onu dışlama fırsatını bulmadan önce, istifa etmek, kaçmak ya da intihar etmek suretiyle genelde derhal kendisini toplumdan aforoz eder.</st></p>
		<p><st c="8677">Bir toplumun katilleri, uyuşturucu satıcılarını, trafik kurallarını çiğneyenleri zapturapta almaya çalışması, “anlayışla” karşılanabilir – ama belirli bir cinsel kimlik imajına uygun giyinmeyenler ve buna uygun davranmayanlar neden denetim altında tutulsunlar? </st><st c="8939">Otorite, keyfî olduğu zaman en şiddetli baskıyı uygular. </st><st c="8996">Cinsel kimliğin empoze edilmesi, otoritenin en baskıcı biçimde kullanılma yollarından biridir. </st><st c="9091">Bu baskıcı otorite, bizim tarafımızdan devlete sorgusuz sualsiz veriliyor.</st></p>
		<h2><st c="9165">V</st></h2>
		<p><st c="9167">Cinsellikle bağlantılı roller, giyim-kuşam ve ahlâk kuralları, standartlar, iktidarın ana kaynaklarından birini, herhangi bir rejimin başlıca meşrulaştırma araçlarından birini oluşturur. </st><st c="9354">Bizler, cinsel rollerimize büyük bir itaatle bağlı kalarak, cinsel bir kodun benimsenmesini empoze etme konusunda iktidarlara açık bono veriyoruz. </st><st c="9501">Gerçi, hemen tüm iktidarlarda, bireyi devletten korumak için bazı önlemler vardır, ama cinsel rolleri tüm bireylere dayatmak için kullanılan totaliter modellere karşı hiçbir önlem yoktur. </st><st c="9689">Dişinin ve erkeğin onaylanmış imaj ve davranışlarının, toplumun tüm mesaj ve imajlarında bize dayatılmasını olağan sayıyoruz. </st><st c="9815">Onaylanmamış şeyler ancak sanat ve patoloji alanlarında meşru sayılıyor. </st><st c="9888">Ama sanat, seçkinlere hitap ettiğin</st><span epub:type="pagebreak" title="106" id="page106"></span><st c="9923">den ve patolojinin “cezalandırılması” da ya psikologların ya da psikiyatristlerin özel bürolarında ya da hastane koğuşlarında gerçekleştiğinden, toplum bunların hemen hemen hiç farkına varmaz.</st></p>
		<p><st c="10116">Aile, eğitim sistemi ve din, hepsi, birbirini dışlayan totaliter erkek-dişi rollerini güçlendirmekte elbirliği yaparlar. </st><st c="10238">Her üç kurum da “erkek” ve “dişi”nin ne olduğu konusunda kesin ve genellikle aynı görüşlere sahiptirler.</st></p>
		<p><st c="10342">Düzen, modelleri ve kitle iletişim araçları aracılığıyla cinsel davranışların nasıl olması gerektiğini bize bildirme konusunda engel tanımayan bir yetkiye sahiptir. </st><st c="10508">Böylesine sorgusuz sualsiz, bilinçsiz bir itaat, her türden başka itaatlere de yol açar.</st></p>
		<p><st c="10596">Bizim totaliter cinsel kimliklerimizi, rollerimizi, beklentilerimizi en çığırtkan biçimde sömürenler reklamcılardır. </st><st c="10714">Satışa çıkarılan nesne, ister su ya da esans, ister makineli tüfek ya da sabun olsun, “erkek” adamla “dişi” kadın hemen her zaman, o ürünün satılmasına yardım eden bir imaj olarak kullanılır. </st><st c="10906">Sömürücü olduklarını bile bile onların kendi totaliter imajlarımız aracılığıyla ürünlerini satın almaya bizi ikna etmelerine izin veririz. </st><st c="11045">Seks iyi satar. </st><st c="11061">Totaliter seks imajına itaat edilir.</st></p>
		<h2><st c="11097">VI</st></h2>
		<p><st c="11100">Doğa, biyolojik cinsel roller konusunda bile bizim sandığımız kadar sınırlandırılmış değildir. </st><st c="11196">Londra akvaryumunda gördüğüm bir balığı anımsıyorum. </st><st c="11249">Biraz denizatını andıran bir balıktı bu. </st><st c="11290">Camın altındaki açıklama yazısında, bir erkek balığa genellikle beş ya da altı dişinin eşlik ettiği, en kıdemli ve gözde olandan en alt kademedeki dişiye kadar hepsinin özel bir hiyerarşik sıra izlediği belirtiliyordu. </st><st c="11509">Erkek öldüğünde, bir numaralı dişi cinsiyet değiştiriyor; ailenin erkeği, sürünün lideri oluyordu. </st><st c="11608">Önceki iki numara</st><span epub:type="pagebreak" title="107" id="page107"></span><st c="11625">lı dişi, bu kez yeni erkeğin en gözde dişi balığı mertebesine yükseliyordu.</st></p>
		<p><st c="11701">Doğa, biyolojik farklılıklar, türler içi ve türler arası çeşitlilik bakımından sonsuz olanaklar sunar. </st><st c="11805">İnsan da çeşitlilik ve özgürlük için gerekli psikolojik potansiyel konusunda sonsuz olanaklara sahiptir. </st><st c="11910">Ancak, öteki türleri yönetmek ve ileride belki kendi türümüzü de onlarla birlikte yok etmek pahasına da olsa (onları yok etmek yeterli değilmiş gibi) bu totaliter düzenimiz içinde, kendi sonsuz cinsel ifade potansiyelimizin de yolunu tıkıyoruz. </st><st c="12155">İnsanın aklı ve hayal gücü olduğuna göre, kimliğini sınırlaması ya da zenginleştirmesi için biyolojinin düzenlemesine ve sınırlamasına gerek yoktur. </st><st c="12304">Bizim sonsuz olanaklarımız var, çünkü yapımız gereği meraklıyız ve hayal kurabiliriz. </st><st c="12390">Bu olanakların farkına varabilmemiz için, cinsel kimliklerimizden azat olmamız gerekiyor.</st></p>
		<h2><st c="12479">VII</st></h2>
		<p><st c="12483">Kadınların kurtuluşu, terminolojiden de anlaşılacağı gibi, etnosantrik (seksosantrik) olarak, davanın ancak bir yanını, kadının ezilmişliğini ele alıyor. </st><st c="12638">Kurtuluşun amaçları cinsel kimlik açısından tanımlandığı ve erkeğe atfen ve onunla eşit olma açısından ele alındığı sürece, kurtuluş da olamaz.</st></p>
		<p><st c="12781">Çoğu zaman, ezilenler, ezenler gibi olmaya özenirler. </st><st c="12836">Bir zamanlar ezilmiş olanların, birinci sınıf ezenler olduğu görülmüştür. </st><st c="12910">Tarih bu tür örneklerle doludur: Sömürgecilerin iktidarının yerini alan genç Afrika cumhuriyetlerinden tutun da, toplama kamplarında, gönüllü olarak, gardiyanların görevlerini devralan Yahudi mahkûmlara varıncaya kadar.</st></p>
		<p><st c="13129">Yeniden düzenlenecek bir dünyada erkek ve dişi kimliklerinin yeniden tanımlanmasını savunan feminizm, cinsel kimliklerin sonsuz bir zenginlik içerdiğinin altını çizmek</st><span epub:type="pagebreak" title="108" id="page108"></span><st c="13297">tense kadın ve erkeği birbirine karşı bağlamlarda tanımlamayı seçiyor. </st><st c="13369">Tüm üniformaları üzerimizden çıkarıp atma düşüncesiyse hiçbir zaman gündeme gelmiyor.</st></p>
		<p><st c="13454">Erkek ve kadın kimliklerimizin zenginleştirilmesi, hepimiz için, özgürlüğe giden önemli bir adım. </st><st c="13553">“Bana insan gözüyle bak, cinsel bir obje olarak değil” çağrısı, mevcut düzene bir başkaldırı çağrısıdır. </st><st c="13658">Ama bu çağrı cinselliği yadsıyor ve bu yüzden daha da büyük bir totalitarizmin tohumlarını içinde taşıyor. </st><st c="13765">Yirminci yüzyılın teknolojik yenilikleri, cinsel eşitlik kavramıyla birlikte, cinselliği atmaya ve onu tümüyle biyolojik bir fonksiyona indirgemeye doğru yöneltiyor.</st></p>
		<p><st c="13930">Günümüzün mekanik-biyolojik görüşü, tüm cinsel farklılıkların, çiftleşme ve gebelikle başlayıp sona erdiğini öne sürüyor. </st><st c="14053">Bunun dışında, tam bir eşitlik olmalıdır. </st><st c="14095">Eşitlikten kastedilen, insanın kendi ya da karşı cinsin cinselliğiyle mümkün olduğunca az ilgilenmesi, gündelik hayatın akışında cinselliği hatırlatacak davranışlardan kaçınması. </st><st c="14274">Şimdilerde ise, türlerin devamı için çiftleşmenin ve gebeliğin dâhi gerekmediği bir toplum görünürde. </st><st c="14376">Yapay dölleme, tüp bebekler, genetik mühendisliği ve nihayet embriyon için tümüyle yapay bir gelişme ortamı. </st><st c="14485">Bütün bunlar, bu seksten yoksun toplumu daha da tek tip kılıyor.</st></p>
		<p><st c="14549">Seksten yoksun bir toplum aslında iki karşı cinse dayanan bir toplumdan daha da totaliter ve tekdüze. </st><st c="14652">Seksten yoksun bir toplum gibi ürkünç bir tehdit ortaya çıkınca, özgürlük de cinsel farklılığı korumak anlamına geliyor artık; erkek ya da dişi şovenistlerini içerse bile.</st></p>
		<h2><st c="14823">VIII</st></h2>
		<p><st c="14828">Cinsel kimlik, birbirini dışlayan iki şıktan ibaret bir seçim değildir. </st><st c="14901">Yapay bir erkeklik-dişilik skalası boyunca kesintisiz bir süreklilik de değildir. </st><st c="14983">Üniforma için bir başka katego</st><span epub:type="pagebreak" title="109" id="page109"></span><st c="15013">ri oluşturabilecek biseksüellik de değildir. </st><st c="15059">Cinsel kimlik, insanın kendi cinselliğini bireysel olarak algılaması ve yansıtmasıdır – tıpkı, mırıldandığımız her an değişen bir melodi, ya da renk, biçim ve koku bileşimini sürekli değiştiren bir çiçek bahçesi gibi. </st><st c="15277">Bu anlamda, her bireyin değişik bir cinselliği vardır; çünkü her birey tüm olası davranışlardan ve hayallerden, kendi kimliğine ilişkin bir bileşim ve permütasyon yaratacaktır. </st><st c="15454">Böylece kişi, kendisi ve başkaları tarafından kolaylıkla tanınabilen bir cinsel üniforma giymekten kurtulacaktır artık.</st></p>
		<p><st c="15573">Cinsel kimlikle ilgili özgürlük ve kurtuluş, hiçbir kimlik, model ve imaja uymamakla mümkün olabilir ancak. </st><st c="15682">“Model” içimizdedir ve ne kadar insan varsa o kadar da model, hatta her birimizin binbir çeşit modeli vardır.</st></p>
		<cite><st c="15791">11 Kasım 1986, Marburg</st></cite>
	</section>
<div id="charCountTotal" value="15814"></div></body>
</html>
