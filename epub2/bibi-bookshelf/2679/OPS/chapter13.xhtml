<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Cehenneme Övgü</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
		<div>
			<p><span epub:type="pagebreak" title="176" id="page176"></span><st c="0">“Herkes aynı yöne çekseydi, dünya alabora olurdu.”</st></p>
			<cite><st c="51">Yidiş atasözü</st></cite>
		</div>
		<h2><st c="65">I</st></h2>
		<p><st c="67">Düşüncelerimizin, fikirlerimizin, zevklerimizin, deneyimlerimizin doğrulanmasına ihtiyaç duyarız. </st><st c="165">Bu, bizim hem birey olarak, hem de birbirimizle olan ilişkilerimizde kendimizi güven içinde hissetmemizi sağlar. </st><st c="278">Uyuşma ihtiyacı, gerçekliğe hükmeder. </st><st c="316">Kendimizi güvende hissetme uğruna mutabık kalırız ve gerçeği feda ederiz. </st><st c="390">Uyuşmaya varmakla, toplu olarak her şeyi paylaşmış ve doğrulamış oluruz. </st><st c="463">Üzerinde uyuşmaya varamadığımız şeyleri dışarı iteler ve unuturuz; bunların ortak kültür ve uygarlığımızın bir parçası haline geldiği pek enderdir. </st><st c="611">Gündelik hayatımızın akışı içinde uyuşmayı bir rahatlık sayarız. </st><st c="676">Bir tartışma günün düzenini bozacaksa, uyuşmazlık çıkarmanın pek bir anlamı yoktur. </st><st c="760">Anlaşma, totaliterdir.</st></p>
		<h2><st c="782">II</st></h2>
		<p><st c="785">Sırf günü huzurlu geçirmek için sık sık “evet” der, ama aslında “hayır”ı kastederiz. </st><st c="871">Uyuşmak suretiyle başkalarıyla aramızda bir bağ kurarız. </st><st c="928">Anlaştığımız insanları sever, uyuş</st><span epub:type="pagebreak" title="177" id="page177"></span><st c="962">madıklarımızdan hoşlanmayız. </st><st c="992">Genellikle uyuşmamaktan çok uyuşmaya vakit ayırırız. </st><st c="1045">Evliliklerin, uzun süreli arkadaşlıkların, olumlu iş atmosferlerinin, yönetenlerle yönetilenler arasındaki ilişkilerin kalıcı olabilmesi ancak uyuşmayla mümkündür. </st><st c="1209">Bir şey ters gittiğinde danışmanın, öğretmenin, endüstri psikoloğunun, halkla ilişkiler uzmanının görevi, taraflar arasında yeniden uyuşma sağlamaktır. </st><st c="1361">Köklü değişikliklerden genellikle pek hoşlanmayız. </st><st c="1412">Yeryüzündeki bütün sefalete, adaletsizliğe ve mutsuzluğa rağmen, kendi kendimizi ve öteki türleri yok ettiğimiz bir dünyada yaşıyor olmamıza rağmen, kurulu düzenle, kitaplarla ve birbirimizle uyuşmayı sürdürürüz. </st><st c="1625">Hep birlikte uyum içinde yaşamaya devam ederiz. </st><st c="1673">Oysa anlaşmanın getirdiği yalancı uyum duygusu, bizi felakete götüren rayları sağlamlaştırır. </st><st c="1767">Yine de, anlaşmazlık çıkartarak sevimsiz olmak istemeyiz. </st><st c="1825">Birbirimizle ve yetkililerle uyuşma çabasını sürdürürüz, ta ki, sonunda herkes birbirini boğazlama noktasına gelene dek. </st><st c="1946">Uyuşma, uyuşmazlıkla değil, tam bir kargaşayla sonuçlanır. </st><st c="2005">Ama o ana dek, olumsuz beyanlarda bulunmaya cesaret edemeyiz. </st><st c="2067">Kendi kurduğumuz hapishanelerde kendi kendimizin sansürcüsü oluruz.</st></p>
		<h2><st c="2134">III</st></h2>
		<p><st c="2138">Uyuşma, hiyerarşik totaliter toplumda bize zaten verilmiş olan düzeni taklit edip içselleştirdiğimiz bir süreçtir. </st><st c="2254">Yetişkinliğe giden yolda hepimizin içinden geçtiği toplumsallaşma süreci, bize uyuşmanın öğretildiği bir süreçtir. </st><st c="2369">En basit çocuk oyunlarındaki kurallardan, kurulu düzenin yasalarına varıncaya dek, tüm kurallara uymayı öğreniriz. </st><st c="2484">Toplumsallaşma sürecinde uyuşmazlığın yeri yoktur, uyuşmazlığa izin veren tek bir durum yoktur. </st><st c="2580">Uyuşmak, dostça bir hareket sayılır. </st><st c="2617">Aile içinde, okulda, dinde ya da hükümette uyuşmazlık çıkarmak, kötü, nezaketsiz, tehlikeli bir eylemdir.</st></p>
		<p><span epub:type="pagebreak" title="178" id="page178"></span><st c="2722">Uyuşmazlıkta bile, uyuşmama konusunda uyuşmaya varırız. </st><st c="2779">Saygın düşünürler, akademisyenler ve kurulu düzenin bilgeleri uyuşmama konusunda uyuşmaya vararak kendilerini aldatıcı bir güvenlik duygusuyla donatır, böylece ciddi bir eleştiri ya da aforoz edilme kaygısına düşmeden çalışmalarını sürdürürler. </st><st c="3024">Uyuşmama konusunda vardıkları bu uyuşma, hemen hiçbir kritik soruyu sormaksızın kendi çalışmaları ve başkalarının çalışmaları konusunda eleştiriden yoksun bir kayıtsızlığa gömülmelerine yol açar. </st><st c="3220">Hakikat paylaşılabilir mi? </st><st c="3247">Hakikat üzerinde uyuşmaya varılabilir mi?</st></p>
		<h2><st c="3288">IV</st></h2>
		<p><st c="3291">Son tahlilde birbirimizle paylaşabileceğimiz tek şey, hepimizin kafasında bazı sorular olduğudur. </st><st c="3390">Bu sorulara yanıt arama süreci içinde yollarımız kesişebilir. </st><st c="3452">Sorgulamaktan ve yanıt aramaktan gelen o “tanıdık bakış”ı birbirimizin gözünde görebiliriz. </st><st c="3544">Ne var ki, o bakışla paylaştığımız ortaklık duygusu arayış deneyiminden ağır bastığı anda, erişilmezin peşinde koşmak için gerekli olan tüm özgürlüğü de yitirmiş oluruz. </st><st c="3714">Artık özgür değilizdir. </st><st c="3738">Ait olmakla, mutabık oluruz. </st><st c="3767">Fikir birliği bizi birbirimize kaynaştırır. </st><st c="3811">O zaman da, yalnızca aynı soruları sormaya başlamaz, aynı zamanda aynı cevapları arar, hatta aynı kitapları yazarız. </st><st c="3928">Kutsal kitaplarda ve ders kitaplarında, anayasalarda ve evrensel bildirgelerde yanıtlar kaydedilmiş, kodlanmış ve böylece kutsal, dokunulmaz, sorgulanmaz hale gelmiştir. </st><st c="4098">Bunlara getirilecek ilave sorular, kâfirlerden, halk düşmanlarından, cahillerden, gerçekçi olmayan kişilerden ya da delilerden gelmiş sayılır.</st></p>
		<h2><st c="4240">V</st></h2>
		<p><st c="4242">Çoğu zaman anlaşma, bir yalandan, bir güvensizlik göstergesinden ibarettir. </st><st c="4318">Sohbetlerde çoğu kez karşımızdakini gerçekten dinlemeden onu onayladığımızı belirtir, “evet evet” </st><span epub:type="pagebreak" title="179" id="page179"></span><st c="4416">der ve başımızı sallarız ki, bir an önce konuşma sırası bize gelsin ve biz de meramımızı anlatabilelim. </st><st c="4520">Bu tür gündelik sohbetlerde anlaşma, insanın sırf karşısındakini susturup kendi fikirlerini söyleyebilmek için başvurduğu bir kılıftır. </st><st c="4656">Savaşan ülkeler, işverenlerle işçi sendikaları, ev sahipleriyle kiracılar arasındaki bütün görüşmeler, anlaşmayla sonuçlanır. </st><st c="4782">Böyle durumlarda anlaşma, çoğunlukla güçlülerin görüş ve şartlarını zayıfların kabul etmesi anlamına gelir aslında. </st><st c="4898">İktidar ve güç peşinde koşmayanlar, birbirleriyle mücadele içinde olmayanlar, nadiren uyuşma ihtiyacı duyarlar. </st><st c="5010">Onlar daha ziyade, tek bir ağaçtan düşen yapraklar gibi, uyum halinde oracıkta kendiliğinden geliştirilmiş ilişkiler içinde bir arada savrulurlar. </st><st c="5157">Evlenmek üzere anlaşan gençler birbirlerine öyle şeyler vaat ederler ki, bunlar bağlanma ruhunu olumsuzlar, inkâr eder. </st><st c="5277">Evlilik yemini, sevginin doğrulanmasından çok, özgürlükten feragat edilmesi anlamına gelir. </st><st c="5369">Karşılıklı ödevler konusunda bir anlaşmadır bu ve aşka eşlik eden özveriye hepten ters düşer. </st><st c="5463">İnsan, arkadaş ya da sevgili olma konusunda nasıl anlaşmaya varabilir? </st><st c="5534">Bu gibi şeyler kendiliğinden olur. </st><st c="5569">Arkadaş ya da sevgili oluruz. </st><st c="5599">Ama bir kez olduk mu da, aramızda bir bağ kurmuş, yazılı olmayan iki kopyalı bir sözleşme yapmışız demektir. </st><st c="5708">Ne var ki iki kopya da, çekici bir dille de olsa, farklı dillerde farklı şeyler söyler.</st></p>
		<h2><st c="5795">VI</st></h2>
		<p><st c="5798">İnsanın karşısındakine duyduğu güven ve inancın eşlik ettiği bir uyuşmazlık neden olmasın? </st><st c="5890">Görüş ayrılıkları ve uyuşmazlıklar neden karşıdakini reddetme anlamına gelsin? </st><st c="5969">Yıllar yılı hemen hemen her konuda anlaşan iki insanın belirli bir konuda şiddetli bir uyuşmazlığa düşmesi neden bir felaket olarak görsün ve bu durum neden onların birbirlerini hiç tanımamış olduklarının belirtisi sayılsın? </st><st c="6194">Birbirinden </st><span epub:type="pagebreak" title="180" id="page180"></span><st c="6206">farklı iki insanın, zevklerden ideolojilere varıncaya kadar akla gelen her konuda sonsuza kadar uyuşması nasıl mümkün olabilir? </st><st c="6334">Birlikte olmak neden birbiriyle anlaşmak anlamına gelsin? </st><st c="6392">Sağlam bir ilişkiye neden “Ne kadar da iyi anlaşıyorlar” gözüyle bakılsın? </st><st c="6467">Atomun pozitif protonu ile negatif elektronunu ele alalım: Bunlar arasında ahenkli bir ilişki yok mu? </st><st c="6569">Hele bir de, ancak madde ile birlikte var olabilen anti-madde düşünülecek olursa.</st></p>
		<p><st c="6650">Özgürlük, uyuşmazlığın bir fonksiyonudur. </st><st c="6693">Hiçbir zaman uyuşmak zorunda kalmama sürecidir özgürlük. </st><st c="6750">Özgürlüğün doğrulanması, anlaşma peşinde koşmamakla sağlanır.</st></p>
		<p><st c="6811">Anlaşma bir süreci durdurur. </st><st c="6841">Her şeyi dondurur. </st><st c="6860">Yaratıcılığı durduran bir frendir o. </st><st c="6897">Eleştirel düşünce, uyuşmazlığı körüklemek demektir. </st><st c="6949">Anlaşmazlık yerine anlaşmayı teşvik ettiğimizde, totaliterce ve kendimize karşı saygısızca davranmış oluruz. </st><st c="7058">Doğa, çatışma içinde ve çatışma sayesinde ahengini sürdürebiliyorsa, biz de anlaşmayabiliriz. </st><st c="7152">Kendi kendimize böyle bir borcumuz var. </st><st c="7192">Anlaşmamak suretiyle yalancılıktan kurtulur, özgürleşiriz.</st></p>
		<cite><st c="7250">16 Şubat 1987, Marburg</st></cite>
	</section>
<div id="charCountTotal" value="7273"></div></body>
</html>
