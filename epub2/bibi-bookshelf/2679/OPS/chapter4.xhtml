<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Cehenneme Övgü</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
		<div>
			<p><span epub:type="pagebreak" title="46" id="page46"></span><st c="0">“Hiç şüphesiz kader, seni hastalığından kurtarmayı benden daha kolay yapacaktır. </st><st c="82">Ama, senin histerik acılarını ikimizin ortak bir umutsuzluğuna dönüştürebilirsem, bu işten kazançlı çıktığına sen de kendini inandırabileceksin.”</st></p>
			<cite><st c="227">Sigmund Freud</st></cite>
		</div>
		<h2><st c="241">I</st></h2>
		<p><st c="243">Yirminci yüzyılda, çılgınlığın bile standartlaştırıldığına tanık olduk. </st><st c="315">Tanımı gereği norm dışı diye ele aldığımız delileri bile kendimize benzettik. </st><st c="393">Deli dediğimiz insanların da herkes gibi tedavi olanaklarına ulaşmak için bin türlü bürokratik işleme uyması ve profesyonel şifacıların ücretini karşılaması bekleniyor. </st><st c="562">Delilik, günümüzün gelişen totaliter devletinin bir parçası. </st><st c="623">Neyin delilik sayılacağını, devlet tarafından tedavi ruhsatı verilen resmî şifacılar, psikiyatristler belirliyor. </st><st c="737">Deliler, deliliklerinin özgürlüğünü yitiriyor.</st></p>
		<h2><st c="783">II</st></h2>
		<p><st c="786">Gerçeğe benzersiz bir bakış açısından bakmak, deliliğin doruk noktasını oluşturur. </st><st c="870">Olgular arasındaki ilişkilere kökten farklı bir bakış açısıdır bu. </st><st c="937">Gerçi, Shakespeare’in dediği gibi, delirmenin bir yöntemi olabilir belki, ama her delinin yöntemi bambaşkadır. </st><st c="1048">Anarşistler bile ortaklaşa kabul ettikleri kara bir bayrağın çevresinde toplanırlar. </st><st c="1133">Ortak amaçları, kuralları ve simgeleri vardır. </st><st c="1180">Oysa deliler için öyle mi</st><span epub:type="pagebreak" title="47" id="page47"></span><st c="1205">dir? </st><st c="1211">Her biri kendi havasından çalar; istediği zaman değiştirir bu havayı ve yine de kendine özgü yolunu izlemeye devam eder. </st><st c="1332">Psikiyatri işte bunu, özgürlüklerin bu doruk noktasını, elimizden almıştır. </st><st c="1408">Oysa ortaçağda, delilerin, toplumdaki en üstün gücün –Tanrı’nın– bile artık etkileyemediği başka güçlerin etkisi altında olduğuna inanılırdı. </st><st c="1550">Açıkça söylenemiyordu ama, delilik, kurulu düzen hiyerarşisi içinde en büyük güce eşit bir güç sayılıyordu. </st><st c="1658">Ne var ki aydınlanma çağından, sanayi devrimi ve pozitivizmden sonra delilik, soğuk algınlığıyla, apandisit iltihaplanmasıyla, kızamıkla aynı kategoriye yerleştirildi – herhangi bir uzman tarafından tedavi edilebilecek bir hastalığa dönüştü. </st><st c="1900">Delilerin Ortaçağ Avrupası’ndaki azametinden ne büyük bir uzaklaşma! </st><st c="1969">O zamanlar, deliliğin üstesinden gelmek için kilisenin en yüksek otoritesine, engizisyonda en dindar ve en saygın üyelerinin yardımına gereksinme duyuluyordu. </st><st c="2128">Deliliğin üstesinden gelememek, Tanrı’nın zayıflığını kabul etmek demekti. </st><st c="2203">Ortaçağda, en yüksek otoritenin yetkisi, delilerden nedamet getirmelerini istemeye ya da cennetten kovulan bir melek olan Şeytan’ın etkisi altına girmiş olduklarını itiraf ettirmeye kadar varabiliyordu ancak. </st><st c="2412">On sekizinci ve on dokuzuncu yüzyıllarda deliler tımarhanelerde tutuluyorlardı. </st><st c="2492">Yirminci yüzyılda deliler dize getirildi. </st><st c="2534">İyice ilaçlandırılıp toplumun kıyısına itilmiş, istenmeyen varlıklardan başka bir şey değiller artık.</st></p>
		<h2><st c="2635">III</st></h2>
		<p><st c="2639">Delilik, artık devlete karşı bir tehdit oluşturmayan sıradan bir hastalık mertebesine indirgenmiştir. </st><st c="2742">Deliliğin bireyselliğini ve hayal gücünü yitirmesiyle birlikte devlet daha da totaliter olmuştur. </st><st c="2840">Delilik, devlet otoritesi altına girdiği oranda özgürlüğünü yitirmiştir. </st><st c="2913">Devlet, deliliği bir hastalık olarak tanımlamak ve akıl sağlığı eğitimi yoluyla engellemek suretiy</st><span epub:type="pagebreak" title="48" id="page48"></span><st c="3011">le onu iğdiş etmiş; deliliği tanımlama ve sınıflandırma yoluyla onu standartlaştırmıştır. </st><st c="3102">Deliliğin resmî tanımlayıcısı olan Amerikan Psikiyatri Derneği (APA), görüşleri hemen hemen tüm ülkeleri etkilediği için, Delilik Krallığı’nı yönetimi altına almıştır. </st><st c="3270">Bu dernek, “İyi bir general, verdiği komutlara uyulacağını önceden bilen generaldir” özdeyişini uygulamaktadır bir anlamda. </st><st c="3394">Böylece, Amerikan Psikiyatri Derneği, tüm potansiyel muhalefet kaynaklarının önünde gitmiş oluyor. </st><st c="3493">Örneğin, bundan elli yıl önce olduğu gibi, kadınların zekâ düzeyinin erkeklerinkinden düşük olduğu inancını taşımıyorlar artık. </st><st c="3621">Ona gücünü kazandıran bilim ya da bilgi değil, budur işte. </st><st c="3680">Bu değişim kaçınılmazdı, çünkü kadınlar oy kullanma hakkını kazanmışlardı. </st><st c="3755">Akıl sağlığı camiası, olası muhalefet güçlerini her zaman ustaca sezip iktidarını sürdürmesini sağlayacak değişikliği yapmıştır.</st></p>
		<p><st c="3883">Aynı şekilde, eşcinselliği bir akıl hastalığı olmaktan çıkarma kararı da 1970’lerde, APA tarafından verilmiştir. </st><st c="3997">Psikoloji ders kitaplarında ve psikologların eğitim programlarında yıllardır anormal olarak tanımlanan bir davranış ve kişilik biçimi, bir çırpıda anormal sayılmaktan çıkmıştı. </st><st c="4174">Neden? </st><st c="4181">Bu değişimi mazur gösterecek “bilimsel” bir tartışma olmamıştı. </st><st c="4245">Aslına bakılırsa, eşcinsellik önceleri bir akıl hastalığı, davranış bozukluğu olarak sınıflandırıldığı zaman da bir bilimsel tartışma olmamıştı. </st><st c="4390">Kararın değişmesini sağlayan, eşcinsel hareketinin gelişmesi, siyasi gücünün giderek artması olmuştu.</st></p>
		<p><st c="4491">Muhalefetin potansiyel bir politik güce sahip olduğu tüm vakalarda, kurulu düzen, akıl sağlığı konusundaki ölçütlerini değiştirmiştir. </st><st c="4627">Bu tür bir esneklik ona daha da büyük bir siyasal güç sağlamıştır. </st><st c="4694">Onlar, deliliğin mührünü tekellerinde tutmakla kalmıyorlar, aynı zamanda, kadınlar ve eşcinseller konularında olduğu gibi, her asimilasyon vakasıyla, taraftarlarının ve destekçilerinin sayısını artırıyorlar. </st><st c="4902">Böylece, her </st><span epub:type="pagebreak" title="49" id="page49"></span><st c="4915">zaferden sonra, önceleri marjinal olanlar (örneğin kadınlar ve eşcinseller) konusunda bu kuruluşun inandırıcılığı artıyor ve diğer marjinalleri (şizofrenleri, yoksulları, etnik azınlıkları, sanatçıları, barış yanlılarını) ezme gücü de artmış oluyor. </st><st c="5165">Bu marjinaller ve militanlar da kendi paylarına, kuruluşun deliliği belirleme sultasını sorgulamak yerine, kendilerinden öncekilerin yolunu izliyor ve bundan böyle deli kabul edilmemeleri için onlara başvuruyorlar. </st><st c="5380">Bu eylemleri ise kuruma güç ve hatta inandırıcılık kazandırıyor.</st></p>
		<h2><st c="5444">IV</st></h2>
		<p><st c="5447">Ezilenler arasında en az delilerle ilgileniriz.</st></p>
		<p><st c="5495">1960’larda Vietnam, 1930’larda kadınlara oy hakkı hareketi, ABD’de ve Güney Afrika’da zenci hareketleri, eşcinsel hareketler, anti-nükleer akımlar ve benzeri tüm hareketler, doğrudan ilişkisi olmayanlar tarafından bile, dünyanın dört bir yanında coşkulu bir destek görmüştür. </st><st c="5772">Üstelik bunların hepsi, aydınlar arasında da revaçtaydı. </st><st c="5829">Ne var ki, deliler genellikle “sahipsiz” kalmışlardır. </st><st c="5884">Neden?</st></p>
		<p><st c="5890">Çok basit. </st><st c="5902">Hepimiz delilerden korkarız da ondan. </st><st c="5940">Oysa onların herhangi bir insandan daha zararlı, daha tehlikeli olabileceğini kanıtlayan ne tek bir araştırma vardır, ne de bu doğrultuda istatistiksel veriler. </st><st c="6101">Deliler bizi tedirgin ederler. </st><st c="6132">Ayrıca nasıl bir çağrıda bulunacağımızı bilemeyiz. </st><st c="6183">“Amerika, Vietnam’dan defol!”, “Irk ayrımına hayır”. </st><st c="6236">Gayet iyi. </st><st c="6247">Peki ama, deli dediklerimiz için talebimiz ne?</st></p>
		<p><st c="6293">En temel çağrı, “delileri” en fazla ezilen grup haline getiren yasal kısıtlamaları ortadan kaldırmak. </st><st c="6396">Halbuki onların temel insan haklarından yararlanmasına ya da yararlanmamasına karar verenler, adalet mekanizmaları bile değil, bizzat onları baskı altında tutan psikiyatristlerdir. </st><st c="6577">Sözüm ona hastanın yararına diye, psikiyatrist onun konuşma özgürlüğünü, seyahat özgürlüğünü ve örgütlenme özgürlüğünü kı</st><span epub:type="pagebreak" title="50" id="page50"></span><st c="6698">sıtlama yetkisine sahiptir. </st><st c="6727">Akıl hastanesindeki hastalar, çoğu zaman, psikiyatristin açık izni olmadan bir telefon bile edemezler. </st><st c="6830">Halk yığınlarının bulunduğu akıl hastanelerinde, hastaların çoğu psikiyatristin bir yığın domates fidesini inceler gibi çıktığı ekspres vizitlerinin dışında, onu tanımaz bile. </st><st c="7006">Hastaların bazıları yıllarca koğuşlarından dışarı çıkarılmaz; çoğu güneşin yüzünü bile göremez. </st><st c="7102">Mektup yazmaya ve almaya izinleri var mıdır? </st><st c="7147">Ziyaretçiler ne zaman gelebilir? </st><st c="7180">Hatta gelebilir mi? </st><st c="7200">Bütün bunlar psikiyatrist tarafından belirlenir. </st><st c="7249">Bu tür kararlar, hastanelerin personel kıtlığı çekmesi yüzünden genellikle toptan verilen kararlardır. </st><st c="7352">Hastaların durumunu tek tek, bireysel ölçekte ele almak şöyle dursun (halbuki psikiyatrinin temeli, varlık gerekçesi ve tedavi modeli budur), psikiyatrist, sorumluluğu altındaki hasta sayısından bile haberdar olmayabilir.</st></p>
		<p><st c="7573">Psikiyatri, bir baskı aracıdır. </st><st c="7606">Szass, Laing ve Foucault gibi bilimadamları bu konuyu ele almışlardır. </st><st c="7677">Yalnız çok basit iki örnekle yetineceğim burada; biri ABD’den, öbürü de Sovyetler Birliği’nden.</st></p>
		<p><st c="7772">ABD: On iki yaşlarında bir erkek çocuk bölge polisi tarafından bir psikoloji kliniğine havale edilir. </st><st c="7875">Nedeni: Yoksul ailesiyle birlikte ormanda bir evde oturmakta olan çocuk, bisiklet ruhsatı olmadığından polis tarafından uyarılmıştır. </st><st c="8009">Bu olayın geçtiği New Hampshire yasalarına göre, tüm bisikletlerin poliste kayıtlı olması, ayrıca bisikletler için ücret karşılığında bir plaka alınması gerekmektedir. </st><st c="8177">Çocuğun ailesi yoksuldur, kendisi de bisiklete sadece evinin yakınında binmektedir. </st><st c="8261">Aile bu parayı ödeyemediği için, polis, iki uyarıdan sonra, çocuğu psikoloji kliniğine havale eder. </st><st c="8361">Psikoloji kliniği ile bisikletler için geçerli ruhsat yasalarına uymak arasında ne ilişki var? </st><st c="8456">Devlet, itaat etmeyenleri uygun gördüğü biçimde dıştalama yoluyla, yönetim yetkisini yeniden kanıtlamaktadır.</st></p>
		<p><span epub:type="pagebreak" title="51" id="page51"></span><st c="8565">Sovyetler Birliği: 1968’deki Prag Baharı’ndan bir süre sonra, Moskova’daki Kızıl Meydan’da, ellerinde mendil kadar Çekoslovak bayraklarıyla toplanan birkaç Sovyet vatandaşı, polis tarafından yakalanır ve bir akıl hastanesine gönderilir. </st><st c="8803">Neden? </st><st c="8810">Sovyet devletinin gücünü Moskova’nın ortasında, uluorta eleştiren hiç kimsenin aklı başında olamaz.</st></p>
		<p><st c="8909">Akıl hastanelerindeki delilerin özgürlüğü ve kamusal hakları uğruna pek kimse eyleme geçmez. </st><st c="9003">Oysa, tüm ezilenlerin içinde, kendi davalarını kamuoyuna yansıtamayan, yansıtmalarına izin verilmeyen, bu özgürlüğe sahip olmayan bir tek onlar var. </st><st c="9152">Onların yakınmaları olsa olsa bir başka psikiyatrist tarafından ele alınır ve karara bağlanır. </st><st c="9247">Basın toplantıları, protesto gösterileri düzenleyemezler; oy hakları bulunmadığı gibi, özel mülkiyetlerini bile diledikleri gibi kullanamazlar.</st></p>
		<p><st c="9390">Nietzsche’nin bir kitabını, Van Gogh’un bir tablosunu ya da Dostoyevski’nin sara nöbetlerinin inceliklerini saatlerce tartışabildiğimiz halde, bir deliyle çok kısa bir süre birlikte kaldığımızda dahi son derece tedirgin oluruz. </st><st c="9619">Bir an bile yeter. </st><st c="9638">Beklenmedik şeylerden korkarız. </st><st c="9670">Delilerin, beklenmedik şeyler yapmaları beklenir. </st><st c="9720">Bizler ise, beklenmedik şeyler karşısında ne yapacağımızı bilemeyiz. </st><st c="9789">Tüm mesleki, toplumsal ve cinsel ilişkilerimizde, her şeyi önceden bilmek ve denetlemekten hoşlanırız. </st><st c="9892">Gerçekten denetleyemediğimiz tek şey olan düşlerimizi de ya unutur ya da bastırırız. </st><st c="9977">Delilerle ya da delirmiş gibi davranan herhangi bir insanla birlikte olduğumuzda da, bize fiziki bir zarar gelmesinden değil de, beklenmeyenden korkarız daha çok. </st><st c="10140">Karşımızdaki kişi üstünü başını parçalayabilir, bir çocuk şarkısı söylemeye koyulabilir, bilmece gibi konuşmaya başlayabilir, öylece suspus oturabilir, kardeşçe bir sevecenlik gösterebilir ya da cinsel imâlarda bulunabilir. </st><st c="10364">Bunlardan herhangi birini yapabileceği gibi, hiçbirini de yapmayabilir. </st><st c="10436">Ama daima tetik</st><span epub:type="pagebreak" title="52" id="page52"></span><st c="10451">te olan bizler, ondan korkarız. </st><st c="10484">Onun yapılandırılmamış, özgür, belirsiz davranışları, bizler için, nasıl başa çıkacağımızı bilmediğimiz bir durum yaratır. </st><st c="10607">Bu, denetleyebileceğimiz bir durum değildir. </st><st c="10652">Denetleme gereksinimi hepimizin içindeki totalitarizmin bir belirtisidir tabii. </st><st c="10732">Tümüyle özgür, yapılandırılmamış durumlar bizi rahatsız eder. </st><st c="10794">Tıpkı sessizlik gibi. </st><st c="10816">Delilerle birlikte olmak da böyledir. </st><st c="10854">Önceden üzerinde anlaşmaya varılmış kurallar yoktur. </st><st c="10907">Kendiliğinden ortaya çıkan davranışlar olabilir yalnızca.</st></p>
		<h2><st c="10964">V</st></h2>
		<p><st c="10966">Psikiyatri, yirminci yüzyılda, başarısı hiçbir kriterle ölçülmeden kendi başına ayakta kalabilen mesleklerden biri, hatta belki tek meslektir. </st><st c="11109">Bir operatör, ameliyatlarında sürekli başarısızlık gösterir ve hastalarının ölümüne neden olursa, elbette işinden olur. </st><st c="11229">Otobüsü doğru dürüst kullanamayan bir otobüs sürücüsü, ateş etmesini beceremeyen bir asker, hiç seçim kazanamayan bir politikacı, yayınları onaylanmayan bir akademisyen, yemekleri ağza konamayan bir aşçı, frijit bir fahişe; bunların hepsi başarısız kabul edilir. </st><st c="11492">Oysa psikiyatride, tedavinin (hiç tedavi yapılmamasına göre) etkili olduğunu ya da belli bir tedavi yönteminin bir diğerinden daha etkili olduğunu kanıtlayan hiçbir bilimsel kanıt yoktur. </st><st c="11680">Yıllardan beri psikiyatristler ve psikologlar, psikiyatrinin geçerli bir bilim dalı olduğunu, psikiyatriste gidenlerin “iyileşme” şansının gitmeyenlerden daha yüksek olduğunu kanıtlamak için türlü araştırmalara girişmişlerse de, bunda başarılı olamamışlardır. </st><st c="11940">Özetle, kendi hedefleri doğrultusunda ele alınacak olursa, psikiyatrinin işe yaramadığı ortada. </st><st c="12036">Oysa meslek olarak psikiyatrinin ve onu uygulayan psikiyatristlerin, toplumda son derece prestijli bir konumu var. </st><st c="12151">Kapitalist ülkelerde psikiyatristler, en fazla para kazanan meslek gruplarındandır. </st><st c="12235">Hemen herkesten en yüce </st><span epub:type="pagebreak" title="53" id="page53"></span><st c="12259">saygıyı görürler. </st><st c="12277">İnsanlar onların önünde tedirginlik ve endişe duyarlar. </st><st c="12333">ABD başkanlarından Nixon, seçim kampanyası sırasında, psikiyatristlerle karşılaşmamaya büyük özen göstermişti. </st><st c="12444">Savaş açmaktan ve başka ülkeleri bombalamaktan korkmayanlar, psikiyatristlerden korkarlar.</st></p>
		<p><st c="12534">Ne zaman birisine psikolog olduğumu söylesem, aldığım ilk tepkilerden biri daima şu olurdu: “Ooo, seninle konuşurken ağzımdan çıkana çok dikkat etmeliyim.” Psikiyatrist, bugünün totaliter toplumunda, en yüce kolluk kuvvetidir. </st><st c="12762">Birinin toplum normlarına uymadığını, onun deli olduğunu belirtti mi, kararı ancak başka bir psikiyatrist bozabilir. </st><st c="12879">Psikiyatrist, gücünü yalnızca kurulu düzenin kendisine verdiği yetki ve otoriteden almaz. </st><st c="12969">Bizler de birer birey olarak, onun bu gücünü doğrularız. </st><st c="13026">Ne kadar özgür olduğumuzu söylersek söyleyelim, canımızın istediğini yapabileceğimizi ne kadar iddia edersek edelim, yine de normların dışına çıkmaktan korkarız. </st><st c="13188">Psikiyatristin bir bakışı ya da sözüyle normal olmadığımızın ilân edilmesinden ödümüz kopar. </st><st c="13281">Biz, özgür olmaktan korkuyoruz aslında. </st><st c="13321">Yerleşik düzenin dikte ettiği, herkesin de karşılıklı olarak kabullendiği tutum ve davranış sınırlarının içinde kalmak istiyoruz. </st><st c="13451">Bizi nihai bağımsızlığa götürecek adımı atmaya cesaret edemiyor, kendi içimizdeki sese kulak vermekten çekiniyoruz. </st><st c="13567">Çünkü öyle yaptığımız zaman, bize genellikle deli deniyor. </st><st c="13626">Bize deli denmesini istemiyoruz. </st><st c="13659">Bize deli denmesinin ve deli muamelesi yapılmasının sonuçlarına katlanacak gücümüz yok.</st></p>
		<p><st c="13746">Bu yüzden, delilikten anladığımız şeyi iğdiş ediyor, bir yandan onu küçük ve önemsiz eylemlere indirgerken bir yandan da kendi davranışlarımızın anlamını abartıyoruz. </st><st c="13914">Örneğin bir memur, sırf hava güzel olduğu ve canı o gün uçurtma uçurmak istediği için işe gitmiyor – uçurtma uçurmak çocukluğundan kalma tatlı anıları çağrıştırıyor ona. </st><st c="14084">Ama bir yandan da, “Acaba bana deli derler mi?” diye tasala</st><span epub:type="pagebreak" title="54" id="page54"></span><st c="14143">nıyor. </st><st c="14151">Ya da sonradan, “Öyle çılgınca bir şey yaptım ki...” diye anlatıyor olayı. </st><st c="14226">Deliliği, çılgınlığı öylesine basit eylemlere indirgedik ki, artık rahatça, güven içinde deli olabiliriz. </st><st c="14332">Ne yârdan geçiyoruz, ne de serden. </st><st c="14367">“Bütün gece uyumadık ve geceyi dinledik, ne çılgınlık, değil mi?”, “Kocam bütün ışıkları yaktı, bütün pencereleri açtı ve benimle salondaki halının üzerinde sevişti. </st><st c="14533">Amma da deliymişiz. </st><st c="14553">Benim böyle bir çılgınlığa boyun eğeceğim aklına gelir miydi?”</st></p>
		<p><st c="14615">Deli olmaya cesaret edemediğimiz, ama yine de özgürlüğün özlemini çektiğimiz için, deliliği bu son derece basit davranış biçimlerine indirgedik; ama bu eylemlerin böyle adlandırılması, deliliğin sonsuz ifade biçimlerine haksızlık etmektir.</st></p>
		<h2><st c="14855">VI</st></h2>
		<p><st c="14858">Psikiyatrist baskıcı bir rol oynar. </st><st c="14895">Onun temel kaygısı bireyin sağlığı ve sözüm ona ruhsal sağlığı değildir. </st><st c="14968">Onun temel yükümlülüğü, yönetici seçkin kesimin, sınıfın, partinin ya da kültürün buyurduğu onaylanmış standartları savunmaktır. </st><st c="15097">Bu standartları savunmakla psikiyatrist, bireyin gelişimini ve özgürlüğünü sınırlayan o kurumları da güçlendirmiş olur. </st><st c="15217">Askerî psikiyatristin rolü, çok açık bir örnektir. </st><st c="15268">Önüne, savaşmaktan, başkalarını öldürmekten ödü kopan bir asker getirildiği zaman, psikiyatristin görevi, onu bir an önce savaş alanına geri göndermektir. </st><st c="15423">Psikiyatristin ve onun temsil ettiği güçlerin bakış açısına göre, normal olan, askerin katil fonksiyonunu yerine getirmesidir. </st><st c="15550">Anormal sayılan ise, bu delikanlının korkması, savaşmak istememesi, öldürmek istememesidir. </st><st c="15642">Psikiyatristin görevi onu yeniden katil kimliğine kavuşturmak ve bunu mümkün olan en kısa sürede yapmaktır. </st><st c="15750">Savaşma kararını, başkalarının öldürülmesi kararını, belki de homo sapiens türünün ve bizimle birlikte daha pek çok türün yok olmasına yol açacak bu kararı veren “liderler”in </st><span epub:type="pagebreak" title="55" id="page55"></span><st c="15925">akıl sağlığını sorgulamaksa, hiçbir zaman psikiyatristin görevi sayılmaz ve sayılmamıştır bugüne dek.</st></p>
		<p><st c="16026">Psikolojinin, askerî psikoloji diye adlandırılan bir dalı vardır. </st><st c="16093">Bu dalın başlıca görevi, orduları ve askerleri daha etkili öldürme araçları haline getirmenin psikolojik ilke ve yöntemlerini araştırmaktır. </st><st c="16234">Bu araştırmacılar, bütün diğer bilimadamları gibi yıllık bilimsel toplantılarını yaparlar, onlarla aynı itibarı paylaşır, araştırmaları için gerekli parayı alırlar ve genellikle meslektaşlarından daha çok kazanırlar. </st><st c="16451">Öte yandan hiçbir yerde, hiçbir ülkede, barış psikolojisi diye bir ihtisas dalı ya da araştırma alanı yoktur.</st></p>
		<h2><st c="16560">VII</st></h2>
		<p><st c="16564">İçinde yaşadığımız yüzyılda, deliliğin giderek rasyonalize edilmesi gibi bir gelişmeye tanık oluyoruz. </st><st c="16668">Burada, kolektif delilikle bireysel delilik arasında bir ayrım yapmak zorundayız. </st><st c="16750">Kolektif delilik, devletin ve kurumlarının benimsediği düzen ve değerler sistemidir. </st><st c="16835">Kendi içlerinden gelen sesleri işitmeyen ya da bu seslere uymaktan korkan bireyler, devletin çılgınlıklarıyla kendilerini özdeşleştirme yolunu tutarlar. </st><st c="16988">İyi yurttaş, kolektif deliliğin bir parçası olan yurttaştır. </st><st c="17049">Kolektif delilik yıkıcıdır. </st><st c="17077">Ekonominin globalleşmesi ve standartlaşmasıyla birlikte giyim, yeme içme adetleri, cinsel normlar, eğlence ve güzel sanatlar giderek yaşamın her cephesini egemenliğine alan büyük bir kolektif birim olmaya doğru yöneliyor. </st><st c="17299">Erich Fromm, bir mega-makinenin oluşturulması olarak adlandırdığı bu durumu, faşizmin yeni ve çok daha kapsayıcı bir örneği olarak nitelendirmiştir.</st></p>
		<p><st c="17447">Bu yeni gelişen düzende bireysel deliliği, yasalar, polis ve yargıçlardan çok, kendimiz kontrol altında tutarız. </st><st c="17561">Bir yandan potansiyel bireysellik eylemlerimize gem vuran korku ve suçluluk duyguları taşırken, öte yandan, halk yığınlarının kolektif çılgınlığı bize çekici gelir. </st><st c="17726">Çünkü, kırmızı ışıkta </st><span epub:type="pagebreak" title="56" id="page56"></span><st c="17748">durmak da, savaşa katılmak da, çoğunluğa uyma ve cinneti topluca paylaşma eylemleridir. </st><st c="17836">Tüm dünya sistemi, yasaların, tüketici davranışlarının, ekonomi teorilerinin ve dinin rasyonalize ettiği çılgınca varsayımlar üzerine kurulmuştur. </st><st c="17983">İşte İngiliz madenci oğlunun klasik öyküsü:</st></p>
		<p><st c="18026">“Anne, üşüyorum. </st><st c="18044">Sobayı yakamaz mısın?”</st></p>
		<p><st c="18066">“Kömürümüz yok.”</st></p>
		<p><st c="18083">“Neden?”</st></p>
		<p><st c="18092">“Çünkü baban işsiz kaldı.”</st></p>
		<p><st c="18119">“Neden?”</st></p>
		<p><st c="18128">“Fazla kömür olduğu için.”</st></p>
		<p><st c="18155">Böylesine bir delilik, kapitalist sistemin doğası gereğidir. </st><st c="18217">Çoğu toplumsal normlarda bu delilik, a priori olarak kabul görür.</st></p>
		<p><st c="18282">Kolektif deliliğin, yıllarca sürmesini sağlayan önemli bir özelliği de, kolektif çabayla değiştirilememesidir. </st><st c="18394">Daha doğrusu, kolektif deliliğe karşı kolektif eylem, daha çok kolektif deliliğe yol açar yalnızca.</st></p>
		<p><st c="18493">Yakın geçmişten mükemmel bir örnek Sovyet İhtilali’dir. </st><st c="18550">Yoksullar yararına bir ihtilal yapmak adına 10 milyona yakın köylü, ihtilalcilerin resmî terminolojisiyle, tasfiye edildi. </st><st c="18673">Aklı ve zekâyı kapitalizmin boyunduruğundan kurtarmak uğruna, binlerce aydın tasfiye edildi.</st></p>
		<p><st c="18765">Fransız İhtilali de kolektif deliliğin, bir başka kolektif delilikle yer değiştirmesinin örneğidir. </st><st c="18866">Devlet, kilisenin yerini alıyor. </st><st c="18899">Totaliter devlet eğitimi, totaliter dinî eğitimin yerini alıyor. </st><st c="18964">Yeni bir sınıf iktidara geliyor – sırf, aynı kolektif deliliği baştan başa tekrarlamak için. </st><st c="19057">İktidar, tanımı gereği, düşmanlarını da beraberinde getiriyor. </st><st c="19120">Düşmanları olmazsa olmaz. </st><st c="19146">Düşmanların olmadığı nadir durumlarda da düşmanların bulunması, yaratılması, tahrik edilmesi, hatta hayal edilmesi gerekiyor. </st><st c="19272">Kolektif deliliğe birkaç örnek daha: 1950’lerde, ABD’de, McCarthy döneminin doruğunda çocuklar uyu</st><span epub:type="pagebreak" title="57" id="page57"></span><st c="19370">madan önce yataklarının altında komünist ararlardı. </st><st c="19423">Şimdi, 1980’lerde, hepimiz terörist arıyoruz. </st><st c="19469">Dünya terörizminin kaynakları olarak gözümüzü devletlere ve şu çılgın kolektif düzene çevirmek, hemen hiç aklımızdan geçmiyor.</st></p>
		<p><st c="19595">Aydınlar, Üçüncü Reich’ı ve Almanya’daki Nasyonal Sosyalizm’i, insan toplumunun bir sapkınlığı olarak göstermekten hoşlanırlar. </st><st c="19724">Birçokları, bunun gerçekten bir kolektif cinnet olduğunda birleşir. </st><st c="19792">Çünkü bu, bir eşkıya çetesinin ya da bir ülkenin başına geçmiş tek bir delinin işi değildir. </st><st c="19885">Bu daha ziyade, halkın (işçilerin, aydınların, kadınların, gençlerin, yaşlıların) paylaştığı ortak bir cinnet olayıdır. </st><st c="20005">Bunun, tarihte, belirli bir yerdeki belirli bir halka özgü bir olay olduğunu düşünecek kadar akılsız olabilir miyiz? </st><st c="20122">Ama öyleyiz. </st><st c="20135">Çünkü, kendi inançlarımızdaki, davranışlarımızdaki ve tarihimizdeki kolektif çılgınlığın farkına varamıyoruz.</st></p>
		<p><st c="20244">Horkheimer, Adorno ve arkadaşları, Alman faşizminden kaçıp ABD’ye gittiler. </st><st c="20321">Orada, Yahudi düşmanlığı üzerine bir araştırma yaptılar ve ABD’deki düşmanlığın daha yaygın olduğunu gördüler. </st><st c="20432">Oysa aynı ABD halkı, aynı zamanda faşizme karşı savaşıyordu. </st><st c="20493">Tarih boyunca, halkların, başka toplumlardaki totaliter düzenleri eleştirdikleri, buna rağmen, kendi ülkelerindeki ırkçı, şovenist ve totaliter sistemleri destekledikleri çok görülmüştür. </st><st c="20681">Barışı koruyan hep bizim silahlarımız, tehdit eden ise başkalarınınkidir.</st></p>
		<p><st c="20754">Kendi günlük yaşamlarımız da, kolektif cinneti nasıl savunduğumuzu gösteren basit örneklerle dolu. </st><st c="20854">Hızlı, daha hızlı arabalar imal etmek ve satın almak için milyarlar harcarken, bir yandan da hız limitini denetlemeye ve azaltmaya çalışıyoruz. </st><st c="20998">Yeryüzünde yaşayabileceğimiz bir sürü yer olduğu halde o kadar sıkışıp kaldık ki, ne zaman yürüyüp ne zaman duracağımızı gösteren ışıklara muhtacız. </st><st c="21147">New York’ta otopark sorunu yüzünden birbirini öldürenler bile var. </st><st c="21214">Bu kolektif cinneti öylesine benimsemişiz ki, onun mantığı bir zekâ ölçütü </st><span epub:type="pagebreak" title="58" id="page58"></span><st c="21289">bile sayılıyor. </st><st c="21305">Bu yüzden, dünyadaki en yaygın zekâ testinde şu soruyla karşılaşıyoruz: “Neden kent içindeki arazi, kırsal araziden daha pahalıdır?” Bu çılgın kolektif düzenin rasyonalizasyonu, zekânın bir belirtisi sayılıyor artık.</st></p>
		<p><st c="21521">Psikiyatrist bireysel deliliğimizi frenleme ve sınırlama konusunda bize yardım ederken, aynı zamanda totaliter kolektif deliliğe uyum sağlamaya ve onu paylaşmaya yöneltir bizi. </st><st c="21699">Onun işi, topluma ayak uydurmamızı sağlamaktır. </st><st c="21747">Toplumun durup düşünecek zamanı yoktur. </st><st c="21787">O hep hareket halindedir. </st><st c="21813">Bu tempoya ve strese dayanamayıp saf dışı kalan bazı bireyler olduğunda, ya da bu tempoyu belirleyen idoller öldüğünde, başkaları hemen onların yerini alır. </st><st c="21970">Toplumun temposuna ayak uyduramamak, onun akışını ve sürekli değişen standartlarını yakalayamamak, psikiyatrist için de bizim için de psikolojik sorunların belirtisi sayılır. </st><st c="22145">Bu bağlamda, psikiyatriste giden kişi, yeniden yarış pistine çıkmadan önce yağlama servisinde teknik bakım gören bir yarış arabasına benzer. </st><st c="22286">Yarışın kendisi asla sorgulanmaz. </st><st c="22320">Tersine, yarışı sorgulayanlar psikiyatrist tarafından sorgulanırlar.</st></p>
		<h2><st c="22388">VIII</st></h2>
		<p><st c="22393">Kolektif deliliğin zirveye tırmandığı noktada, bireysel delilik şiddetle reddedilir. </st><st c="22479">Alman totalitarizminin sistematik olarak ortadan kaldırdığı ilk grup, deli diye anılan kişilerdi, akıl hastalarıydı. </st><st c="22596">Toplumun kolektif deliliğine kendini kaptırmayan tek kesim de yine onlardı; çünkü bireysel delilik, bireye özgüdür.</st></p>
		<p><st c="22711">Kolektif deliliğin totalitarizmine karşı çıkmanın yegâne yolu bireyden geçer. </st><st c="22790">Homo sapiens’in zenginliği, üyelerinin çeşitliliğiyle kendini gösterir. </st><st c="22862">Yaratıcılık, dünyaya ve evrene bakış açısından sonsuz kombinasyonlar içerir. </st><st c="22939">Bu çeşitlilik, homo sapiens türünün uzun bir süre daha varlığını sürdürmesinin bir garantisi olabilir.</st></p>
		<p><span epub:type="pagebreak" title="59" id="page59"></span><st c="23041">Oysa türümüz biyolojik bakımdan giderek daha standart bir kalıba giriyor. </st><st c="23116">Çevreyi denetim altına alma ve standartlaştırma yoluyla (evde, arabada ve işyerinde klima ve ısıtma cihazlarıyla aynı ısı, aynı tip besin, yeme ve uyuma adetleri, aynı tip ilaçlar – özellikle penisilin) giderek daha tekdüze ve dolayısıyla daha zayıf bir tür haline geliyoruz. </st><st c="23392">Ancak, bütün standartlaştırmaya rağmen, çevremizi denetlemeyi ve değiştirmeyi başarabildiğimiz için, hayatta kalma şansımız var. </st><st c="23521">(Tabii, denetleme çabalarımız yüzünden sonunda ekolojik sistemi bozmamız ve böylece, her tür yaşama olasılığını yok etmemiz tehlikesi de mevcut.)</st></p>
		<p><st c="23666">Psikolojik standartlaştırma da bizim için sağlıksız. </st><st c="23720">Başka hiçbir türde bu, dikkate alınacak bir sorun değildir. </st><st c="23780">Politika, ekonomi, eğlence... </st><st c="23810">hepsi birbirleriyle bağlantılı güçlerin, tekellerin denetiminde. </st><st c="23875">Görünürdeki çeşitliliğe rağmen cinsel davranışlarımız, zaman ve mekân ilişkilerimiz, evrene, kuşlara, arabalara karşı tutumumuz... </st><st c="24006">her şey önceden saptanmış standartlarla uyum halinde olmak zorunda.</st></p>
		<p><st c="24073">Bu durumda, insan davranışlarındaki çeşitlilik, cinsel faaliyetlerden tutun da düşünce biçimlerine varıncaya kadar, her bakımdan tek-yönlü olma yolunda. </st><st c="24227">Özgürlük, güç merkezleri tarafından sunulan şıklardan birini özgürce seçmekle sınırlı.</st></p>
		<p><st c="24313">İnsanlar, bir dünya tüketicisinin önceden belirlenen standart normallik ölçülerine göre değerlendiriliyor.</st></p>
		<p><st c="24420">Psikolojik farklılaşmamız, hayatta kalmamız açısından, iki bakımdan önemlidir.</st></p>
		<p><st c="24499">Birincisi, bu, totalitarizme karşı bir garanti oluşturur. </st><st c="24558">Toplum bireysel deliliğe ne ölçüde izin verirse, kolektif deliliğe katılma oranı o derece azalır.</st></p>
		<p><st c="24655">İkincisi, gelecek yüzyılların bilinmezliğine karşı bize yardımcı olma açısından. </st><st c="24737">Bilgi patlamasını, sonsuzlukla ve uzaydaki bilinmeyenlerle giderek derinleşen maceramızı </st><span epub:type="pagebreak" title="60" id="page60"></span><st c="24826">dikkate alırsak, bireysel deliliği mümkün olduğu kadar çok korumamız gerekir. </st><st c="24904">Robotlar ve en geliştirilmiş bilgisayarlar bile, önceden bilinmeyen olaylar karşısında tepki göstermekte tümüyle başarısız kalabilir. </st><st c="25038">Bireyin ifade potansiyelinin zirveye tırmanmasına fırsat veren bireysel delilik, türün değişik durumlara tepki gösterme ve onlar üzerine yeni bir şey kurma becerisini ve yaratıcılığını da arttırabilir.</st></p>
		<h2><st c="25239">IX</st></h2>
		<p><st c="25242">Yirminci yüzyılda deliliğin ve özgürlüğün standartlaştırılması, yaşamın kendisindeki yoğunluk duygusunu ortadan kaldırmaktadır. </st><st c="25371">Artık, hiçbir şey derinlemesine duyumsanmıyor. </st><st c="25418">Derinliğe vakit yok. </st><st c="25439">Tüm deneyimler, uçarcasına yaşanmalıdır. </st><st c="25480">Deneyimler artık taşınır mallar gibidir; alınır, atılır, canımız çektiğinde kullanılırlar. </st><st c="25571">Yirminci yüzyıl deneyimi, mağazadan bir şey satın almak gibidir. </st><st c="25636">Dostoyevski’nin, bir kız çocuğuyla giriştiği cinsel ilişki yüzünden derin bir suçluluk duygusuyla acı çektiği söylenir. </st><st c="25756">Vicdan azabıyla kıvranıyordu Dostoyevski. </st><st c="25798">Oysa bugün seyahat acenteleri seks turları düzenliyor. </st><st c="25853">Manila veya Bangkok’a uçarak çocuk fahişelerle istediğiniz kadar cinsel ilişki kurup huzur içinde evlerinize dönebiliyorsunuz. </st><st c="25980">Tüketilen deneyim ruhu köreltiyor, vicdanı yok ediyor.</st></p>
		<p><st c="26034">Yukarıdaki seks turizmi örneğinde olduğu gibi, insan için, özel olarak hazırlanmış çevrelerde hemen hemen her şeyi deneme olanağı giderek artıyor. </st><st c="26182">Haz turizmi sayesinde insan Haiti’de bir büyücülük törenine katılabileceği gibi (kurban etme törenleri de buna dahildir), Kuzey Kutbu yolculuğuna da çıkabilir, bir İngiliz malikânesinde feodal beyler gibi de yaşayabilir, vesaire vesaire. </st><st c="26420">Genelde, size iyi vakit geçireceğinize, zevk alacağınıza, heyecan duyacağınıza dair garanti bile verilir.</st></p>
		<p><st c="26525">Kontrollü deneyimin totalitarizmine bir hayal gücü yok</st><span epub:type="pagebreak" title="61" id="page61"></span><st c="26580">sunluğu eşlik eder. </st><st c="26601">Batı’daki “şık” lokantalarda bile, yemek listesi ve garson, bir cezaevindeki içtüzükle gardiyana benzer. </st><st c="26706">“Bu yemeğin yanında iki sebze alabilirsiniz”, “Bu mönüde salata yoktur”. </st><st c="26779">Cinsel ilişkilerimizde de sonsuz bir deneyim zenginliği yerine, binbir türlü seks araç-gereci, seks makineleri, vibratörler ve zevk hissimizi standartlaştırıp sınırlayan çeşitli maddi objelerle karşı karşıyayız. </st><st c="26991">Ya da, “Sapık mıyım? </st><st c="27012">Beni yanlış anlarlar,” korkusuyla istediğimiz gibi dokunamayız, sevişemeyiz bile.</st></p>
		<p><st c="27093">Yemek yemek, seks, delilik; bunların hepsi kategorilere indirgenmiştir. </st><st c="27166">Topyekûn deneyim diye bir şey yok artık. </st><st c="27207">Sınırlanmış, çok seçenekli bir listeden belirlenmiş bir deneyim örneğini seçmeyi yeğliyoruz.</st></p>
		<h2><st c="27299">X</st></h2>
		<p><st c="27301">Deli, uygarlığın anti-kahramanı olacaktır. </st><st c="27344">Standartlaştırma ve totalitarizmin her yere ve her şeye nüfuz etmesine rağmen hâlâ deli olmayı başarabilenler, gerçekten çok güçlü ve eşsiz bireylerdir. </st><st c="27497">“Deli” sözcüğünü hafife almamalı, çünkü bu ayrıcalık pek az insana verilebilir. </st><st c="27577">Beraberinde çok büyük acılar getiren bir ayrıcalıktır bu. </st><st c="27635">Bu acılar nadiren hafifletilebilir. </st><st c="27671">Deli öylesine yalnızdır ki tuttuğu yolda, dünya ve evrenle duygu birliği içinde olsa bile, övgü ve cezanın da ötesindedir o.</st></p>
		<p><st c="27795">Hepimizin içindeki totalitarizmin üzerine kurulu olan totaliter devletin karşısında, deliler tek başına. </st><st c="27901">Üstelik biyokimyasal teknoloji ve genetik mühendisliğinin tehdidi altında. </st><st c="27976">Kendimizi koruyamayacaksak, hiç olmazsa bırakalım deliler deliliklerinde özgür kalsınlar. </st><st c="28066">Türümüzün bu haline mensup olmanın acısını çeşit çeşit hapishanelerimizde değil, kendi düş ve davranışlarında yaşasınlar.</st></p>
		<cite><st c="28187">31 Ekim 1986, Marburg</st></cite>
	</section>
<div id="charCountTotal" value="28209"></div></body>
</html>
