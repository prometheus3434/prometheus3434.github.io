<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Cehenneme Övgü</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
		<div>
			<p><span epub:type="pagebreak" title="252" id="page252"></span><st c="0">“Ben burada değilim.”</st></p>
			<cite><st c="22">Orhan Pamuk</st></cite>
		</div>
		<h2><st c="34">I</st></h2>
		<p><st c="36">O saniyeyi beklersiniz. </st><st c="60">Hayat boyu ulaşmak istediğiniz, hazırlandığınız o biricik ‘an’ı.</st></p>
		<p><st c="124">İnsanoğlu Ay’a ayak basıyor. </st><st c="154">“İnsan için küçük, insanlık için dev bir adım.” Böyle diyor astronot, ayak bastığı ‘an’da.</st></p>
		<p><st c="244">Olimpiyatlarda altın madalya kazanıyorsunuz, tören yapılıyor, milli marş çalınırken gözleriniz doluyor.</st></p>
		<p><st c="348">Sevişiyorsunuz.</st></p>
		<p><st c="364">Venedik’i ilk kez görüyorsunuz.</st></p>
		<p><st c="396">Ölümü hazırlayamazsınız. </st><st c="422">Hayatı hazırlayamazsınız. </st><st c="448">Onlar öylesine, olduğu gibi gelir. </st><st c="483">Hayattan bir ‘an’ı soyutlayamazsınız. </st><st c="521">Hiçbir şey o ‘an’a bağlı olamaz. </st><st c="554">Her şey sürecin bir parçasıdır.</st></p>
		<p><st c="585">Geçmişteki süreçlerden belirli ‘an’ları koparıp, geçmişte çok mutlu ya da çok mutsuz olduğumuza karar veremeyiz. </st><st c="699">Geçmişte yaşanmış ‘an’lardan hatırladıklarımıza dayanarak yeniden kurulan şey, hapishaneden farksızdır. </st><st c="803">Hayatı dışarıda tutan bir kaledir o.</st></p>
		<p><st c="839">Belirli ‘an’ların, görüntülerin, yüzlerin gelmesini bekleye</st><span epub:type="pagebreak" title="253" id="page253"></span><st c="899">rek geleceği de kuramayız.</st></p>
		<p><st c="926">Hepimiz, belirsizce belirlenmiş bir sürecin parçasıyız. </st><st c="983">Sürer gideriz. </st><st c="998">Kimi zaman akıntıyla birlikte, kimi zaman akıntıya karşı kürek çekerek. </st><st c="1070">Kimi zaman direnir, boğuluruz. </st><st c="1101">Kimi zaman yorgun düşeriz, çıkarız sudan. </st><st c="1143">Boğulsak da, suyun üstünde de kalsak, önemi yok. </st><st c="1192">Hepsi yaşam çünkü.</st></p>
		<p><st c="1210">Sudan çıkmak dışında.</st></p>
		<p><st c="1232">Ama sudan hiç çıkılmaz. </st><st c="1257">Kıyı diye bir şey yoktur.</st></p>
		<p><st c="1282">Tek kıyı, intihar.</st></p>
		<p><st c="1301">O da yaşamın bir parçası mı?</st></p>
		<p><st c="1330">Bir ‘an’ın dondurulması değil mi o da?</st></p>
		<p><st c="1369">Bütün o yaşam –geçmiş, şimdi ve gelecek– intihar eyleminin o bir tek ‘an’ı içinde dondurulmuştur.</st></p>
		<p><st c="1467">Neden?</st></p>
		<p><st c="1474">O ‘an’ abartılmaktadır da ondan. </st><st c="1508">O ‘an’ın, hayatın belirlenmesinde totaliter bir gücü vardır da ondan.</st></p>
		<h2><st c="1577">II</st></h2>
		<p><st c="1580">‘An’lar yoktur. </st><st c="1597">Zaman var (mı) dır? </st><st c="1617">Sonsuza dek hızla akıp giden yaşam vardır. </st><st c="1660">Yaşam sürüp gider... </st><st c="1681">gider... </st><st c="1690">gider. </st><st c="1697">Yaşam sürer. </st><st c="1710">Biz de sürüp gideriz. </st><st c="1732">Bir şeyler her zaman sürüp gitmiştir ve bir şeyler daima sürüp gidecektir.</st></p>
		<p><st c="1806">‘An’lar yaşamın akışını durdurur. </st><st c="1841">Yaşamı durdurur. </st><st c="1858">İnsan ormandaki kuşları işitmek için durup dinlememeli. </st><st c="1914">Durup dinlemeden işitmeli okyanusun kükreyişini.</st></p>
		<p><st c="1962">Sevişin. </st><st c="1972">Yorum yapmadan. </st><st c="1988">Kayıt kuyut koymadan. </st><st c="2010">O ‘an’ın huzuruna kabul edilmeyi beklemeden öpüşün. </st><st c="2062">Yürüyün, yürüyün, yürüyün. </st><st c="2089">‘An’ı beklemek için durmayın. </st><st c="2119">‘An’lar, zaman içinde geri götürür sizi. </st><st c="2160">İçinde bulunduğumuz ‘an’ı dondurarak geçmişe kaçarız. </st><st c="2214">O ‘an’ı, şimdiyi dondurarak, geçmişin bir parçası haline geliriz. </st><st c="2280">Zamanla birlikte akın, durmadan yürüyün.</st></p>
		<p><st c="2320">Bir sonraki ‘an’ı beklemeyin. </st><st c="2351">Bir sonraki ‘an’ diye bir şey </st><span epub:type="pagebreak" title="254" id="page254"></span><st c="2381">yok. </st><st c="2386">Sonra diye bir şey yok. </st><st c="2410">Akış sürer gider. </st><st c="2428">‘An’ın parçası olun. </st><st c="2449">Her ‘an’la birlikte yaşayın. </st><st c="2478">Böylece kaldırın ‘an’ları.</st></p>
		<p><st c="2504">Hiçbir ‘an’ olması gerektiği gibi değildir. </st><st c="2549">Şöyle olsaydı, böyle olmalıydı diye düşünmek anlamsız. </st><st c="2604">‘An’ları düzenleyemeyiz. </st><st c="2629">Yaşamları düzenleyemeyiz – ne kendimizinkini ne de başkalarınınkini.</st></p>
		<p><st c="2697">İnsanı mutlu etmesi gereken bir ‘an’ yoktur. </st><st c="2743">İnsan mutlu bir ‘an’ sipariş edemez – ne geçmişten, ne de gelecekten.</st></p>
		<p><st c="2812">Trajedi diye bir şey yoktur. </st><st c="2842">Trajedi kavramımız totaliter beklenti ve siparişlerin sonucudur. </st><st c="2907">Trajedi totaliter bakışımızın bir yansımasıdır.</st></p>
		<p><st c="2954">Yaşamda belirli ‘an’ları beklemekle, bu ‘an’ları hak ettiğimizi, bunlara hak kazandığımızı düşünmekle, totaliterleşiriz.</st></p>
		<p><st c="3075">Beklediğimiz şey olduğunda bundan nasıl keyif alacağız o zaman? </st><st c="3140">Olan şey, daha önceden bize söylenmiş, istenen ve beklenen bir şeyse bundan ne zevk alınır ki? </st><st c="3235">Sipariş vermenin ne zevki olabilir? </st><st c="3271">Peki bu şey ya olmazsa (ki genellikle olmaz) o zaman şansa ve kadere sövmek, kendimize sövmek, onu bunu suçlamak, “anam beni hiç doğurmasaydı keşke” demek, Tanrı’dan yardım dilemek, neden şöyle olmadı, neden böyle olmadı diye dövünmek niye? </st><st c="3512">İstenen şey olmadığında, o ‘an’ beklendiği gibi çıkmadığında, hayal kırıklığı niye? </st><st c="3596">Hiçbir şey olmadığı anlamına gelmez ki bu.</st></p>
		<h2><st c="3638">III</st></h2>
		<p><st c="3642">Çok önemli dediğimiz kararları almak için uzun uzun düşünüp taşınırız. </st><st c="3714">Arkadaşlarımıza, akıllı insanlara danışırız. </st><st c="3759">Simgelerden ipuçları çıkarmaya çalışırız. </st><st c="3801">Kahve falına, tarot falına baktırırız. </st><st c="3840">Kararsızlık içinde oradan oraya savruluruz. </st><st c="3884">Çoğu zaman, biz böyle yalpalayıp dururken karar verme gerekliliği kendiliğinden ortadan kalkar. </st><st c="3980">Ya da bir bakarız ki kararı bizim yerimize başkası vermiş. </st><st c="4039">Kimi zaman bir türlü bir karara varamayız, kimi zaman da sağlam oynayıp or</st><span epub:type="pagebreak" title="255" id="page255"></span><st c="4113">ta yolu seçeriz. </st><st c="4131">Bazen de alırız o önemli kararı, ama çok geçmeden onun tam tersi bir karara varırız.</st></p>
		<p><st c="4215">Hayatlarımızı düzenlediğimizi düşünmek, totaliter bir davranıştır.</st></p>
		<p><st c="4282">Yalnızca hayatımızı düzenlediğimiz gibi yanlış bir düşünceye kapılmakla kalmıyor, bir de üstelik sevinçleri düzenlemek, kendimiz için en mükemmel koşulları planlamak gibi kibirli bir yol tutuyoruz. </st><st c="4481">Bütün bunlar, yaşamDAN istediğimiz şeyler. </st><st c="4524">Neden bu terim “yaşamDA” istediğimiz şeyler değil? </st><st c="4575">Neden yaşamdan? </st><st c="4591">Çünkü ‘an’ları soyutluyoruz. </st><st c="4620">Yaşamlarımızı bir boşluğun, soyutun, yaşamsızlığın içinde kurmaya çalışıyoruz. </st><st c="4699">Ve, “orada uzakta” bulunan yaşam ne zaman işin içine karışsa –kendini gösterse– kaderimize küfrediyoruz.</st></p>
		<p><st c="4803">Planladığımız şey gerçekleştiğinde, o durumu biz yarattık sanıyoruz. </st><st c="4873">“Ben yaptım, oldu,” diyoruz.</st></p>
		<p><st c="4901">Olan şey mutlaka beklenen şey değildir. </st><st c="4942">Hiç beklemediğimiz bir şey bizi sevindirebilir. </st><st c="4990">Beklediğimiz bir sevinç de bizi hayal kırıklığına uğratabilir.</st></p>
		<p><st c="5052">Neyin kime neyi nasıl ne zaman nerede yapacağını bilemeyiz. </st><st c="5113">Planlar, programlar yapabiliriz, ama yaşama sahip çıkamayız. </st><st c="5174">Yaşamımızın hâkimi değiliz. </st><st c="5202">Kimse değil. </st><st c="5215">Kader diye bir şey de yok. </st><st c="5242">Kısmet de yok. </st><st c="5257">Yaşamı denetim altında tutan kimse yok. </st><st c="5297">Tutmayan da yok.</st></p>
		<p><st c="5313">Süreç akıp gidiyor. </st><st c="5334">Biçimlendirerek ve biçimlenerek.</st></p>
		<h2><st c="5366">IV</st></h2>
		<p><st c="5369">‘An’ın yaratılması, beklenmesi, aynı zamanda totalitarizm ‘an’ıdır. </st><st c="5438">Ölüm ‘an’ı. </st><st c="5450">Beklentimiz içinde yaşamı öldürürüz. </st><st c="5487">Beklentimiz içinde kendimizi öldürürüz. </st><st c="5527">Öldürürüz, çünkü istediğimiz gibi olmamıştır.</st></p>
		<p><st c="5572">İstediğimiz gibi olmadı diye öldürdüğümüz nedir?</st></p>
		<p><st c="5621">Çocuklarımız istediğimiz gibi olmadı diye onları zihni</st><span epub:type="pagebreak" title="256" id="page256"></span><st c="5676">mizde öldürürüz. </st><st c="5694">Oğlan yerine kız oldu diye. </st><st c="5722">Hiç istenmediği ‘an’da oldu diye. </st><st c="5756">Beklenen ‘an’ın imajı içinde öldürürüz onları. </st><st c="5803">Onları beklentimiz uğruna öldürürüz.</st></p>
		<p><st c="5839">İnsanlar neden çocuk sahibi olur? </st><st c="5874">Mutlu olacaklarını sandıkları için mi? </st><st c="5913">Çocuk sahibi olmak mutluluktur, öyle mi? </st><st c="5954">Hayır! </st><st c="5961">Çocuksuz mutlu olmayan kişi, çocukla da mutlu olamaz. </st><st c="6015">Bir başka insanın sırtından mutluluk talep etmeye hakkımız yok. </st><st c="6079">Mutluluk her yerdedir. </st><st c="6102">Ancak her yerde mutluluğu bulan kişi bir çocukla da mutlu olabilir.</st></p>
		<p><st c="6169">Nice babalar oğullarını ve hatta kızlarını kendileri gibi olmaya zorlamışlar, onları kendi kafalarındaki kalıba dökmeye çalışmışlardır. </st><st c="6306">Ve çocukları ömür boyu, ya bu beklentileri yerine getirmek ya da onlara başkaldırmak için didinir. </st><st c="6405">Yeter! </st><st c="6412">Ortada yaşam var. </st><st c="6430">Yaşam, her türlü beklentiden önce gelir. </st><st c="6471">O her şeyin üstünde. </st><st c="6492">Yaşam bizimle bir. </st><st c="6511">Biz de onunla biriz.</st></p>
		<p><st c="6531">Yaşama buyuruyoruz çünkü onu düzenlemeye çalışıyoruz. </st><st c="6586">Yaşamı öldürüyoruz çünkü onu düzenleyebileceğimizi sanıyoruz.</st></p>
		<p><st c="6647">Hayır, düzenleyemeyiz. </st><st c="6671">Ama yaşama açık olabiliriz. </st><st c="6699">Yaşam hakkındaki duygu ve düşüncelere açık olabiliriz. </st><st c="6754">Kendimizden ve türümüzden yine de hayal kırıklığına uğrayabiliriz. </st><st c="6821">Ama olsun, yaşamla gelen duygu ve düşünceleri sonuna kadar yaşayalım. </st><st c="6891">Yaşamdan beklediklerimize ilişkin duygu ve düşünceler onların önüne geçmesin.</st></p>
		<p><st c="6968">Gündelik yaşantımızda, beklentilerimizle yaşamın getirdiği ya da getirebileceği şeyler arasında bir çatışma yaşarız çoğu zaman. </st><st c="7097">“Bunu yapmayı çok isterdim, ama hiç vaktim yok.” Bu cümleyi kim bilir kaç kez söylemişizdir.</st></p>
		<p><st c="7189">Zamanın görece olduğunu kavramak için Einstein’ı ve 20. </st><st c="7246">yüzyıl fiziğini hatmetmiş olmamız gerekmiyor. </st><st c="7292">İstemediğimiz kadar zamanımız var ve hiç zamanımız yok.</st></p>
		<p><st c="7347">Her gün, beklentilerimizi ön planda tutan yapılar inşa et</st><span epub:type="pagebreak" title="257" id="page257"></span><st c="7405">meye ve bunları ayakta tutmaya çalışıyoruz. </st><st c="7450">İnsana kişiliğini, azim ve kararlılığını, gelişme potansiyelini gerçekleştirme fırsatını işte bu beklentilerin verdiği söyleniyor.</st></p>
		<p><st c="7580">‘An’ın içinde kaybolun. </st><st c="7605">‘An’ı yaşayın. </st><st c="7620">Ama ‘an’ı yakalamaya çalışmayın.</st></p>
		<p><st c="7652">Yaşamlarımızda sihirli ‘an’lardan oluşan bir sirk kuruyoruz. </st><st c="7714">Yaşamlarımız, her olayın bizi sihirli bir ‘an’a götüreceği umuduyla yaşanan bir olaylar dizisi.</st></p>
		<p><st c="7809">Sihirli ‘an’ı kutlama törenleri yapıyoruz. </st><st c="7853">Sihirli ‘an’ ritüelleri: Doğum, bir sihirli ‘an’ törenidir. </st><st c="7913">Düğün de bir sihirli ‘an’ törenidir. </st><st c="7950">Zifaf gecesi, karı kocanın, iki sevgilinin bir arada geçirecekleri ilk gece, bir sihirli ‘an’ törenidir. </st><st c="8055">Törenlerin provasını bile yaparız önceden.</st></p>
		<p><st c="8097">Okula başladığımız gün sihirli bir ‘an’dır. </st><st c="8142">Mezuniyet sihirli bir ‘an’dır. </st><st c="8173">Ölüm sihirli bir ‘an’dır. </st><st c="8199">Kurtulacağımız günü, hatta cennete kavuşacağımız ‘an’ı bekleriz.</st></p>
		<p><st c="8263">Bütün sihirli ‘an’lar üzerimizde yeni baskılar kurar. </st><st c="8318">Bütün sihirli ‘an’lar baskıcıdır. </st><st c="8352">Bunların sevinçlerinde, neşelerinde bile baskı vardır. </st><st c="8407">Çünkü önceden provaları yapılmıştır. </st><st c="8444">O ‘an’ çok mutlu olacağımız beklentisi içinde sihirli ‘an’ın yolunu gözleriz. </st><st c="8522">O ‘an’da bütün dertler, bütün sıkıntılar bitecektir. </st><st c="8575">O ‘an’da hayat yeniden başlayacaktır. </st><st c="8613">Sihirli bir ‘an’a yaşamda yeni bir başlangıç gözüyle bakılır. </st><st c="8675">Sihirli ‘an’ sırasında nasıl olacağımızı en ince ayrıntısına kadar tasarlarız. </st><st c="8754">Sihirli ‘an’ı yıllarca düşleriz. </st><st c="8787">Gelin adayı bilmem kaç yaşından itibaren düğün gününü, kocasını, beyaz atın üstündeki prensini düşünmeye başlar. </st><st c="8900">Gelecekteki sihirli ‘an’ların hayalini kurarız. </st><st c="8948">Bunlar bizi hayat yolu üzerinde belli bir noktaya doğru götürseler bile, bir yandan da yaşamın ayağımızın altından kayıp gitmesine yol açarlar. </st><st c="9092">‘An’ları beklerken yaşamı elimizden kaçırırız. </st><st c="9139">‘An’ları beklerken yaşama karşı körleşiriz.</st></p>
		<h2><span epub:type="pagebreak" title="258" id="page258"></span><st c="9182">V</st></h2>
		<p><st c="9184">Toplumdaki tüm iktidar yapıları, güçlerini ve meşruluklarını büyük ölçüde bu sihirli ‘an’lardan alırlar. </st><st c="9289">Din bunların en başta gelenidir. </st><st c="9322">Dinsel hiyerarşi, gücünü ve halk üzerindeki denetimini pekiştirmek için bu sihirli ‘an’lara ihtiyaç duyar. </st><st c="9429">İnsanlar ancak dinin kutsamasıyla sihirli ‘an’ları yaşayabilirler. </st><st c="9496">Doğum, evlilik, sünnet, ölüm, vaftiz gibi yeryüzündeki yaşamın kilit noktaları olan bütün bu sihirli ‘an’lar, dinin gözetimi altında yaşanır ve gerçekleştirilir.</st></p>
		<p><st c="9657">Parlamentolar, meclisler, ‘an’lık kararların ebedi olduğuna inanırlar, inandırırlar. </st><st c="9743">Kararlarının ilan ediliş biçimi, kararın içeriğinden daha çarpıcıdır çoğu zaman. </st><st c="9824">Sihirli ‘an’ törenlerinin sahne amirliğini de zaten yönetenlerin bizzat kendisi yapar.</st></p>
		<p><st c="9910">Sihirli ‘an’ların sırtından geçinen bir endüstri vardır. </st><st c="9968">Yemek sağlayan şirketler, smokin kiralayanlar, doktorlar, müzisyenler, papazlar vb. </st><st c="10052">geçimlerini sihirli ‘an’lar sayesinde kazanır, bu ‘an’lar sayesinde kâr ederler.</st></p>
		<p><st c="10132">Egemen güçler, yapılar ve sosyal kurumlar güçlerini bizden, bizim sihirli ‘an’ arayışlarımızdan, bu ‘an’lara duyduğumuz bitmez tükenmez özlemden alırlar.</st></p>
		<p><st c="10286">Tarihteki her yeni ideoloji, devrim ve iktidarla birlikte, bütün bu sihirli ‘an’larımızın ütopik bir biçimde topyekûn gerçekleşmesini bekleriz. </st><st c="10431">İşte bu rejimle (Fransız, Sovyet, İslam devrimleri) nihayet her şeyin mümkün olacağını, her şeye yeniden başlayacağımızı, yaşamın tazeleneceğini ve artık o beklediğimiz ‘an’a kavuşacağımızı sanmışızdır hep.</st></p>
		<p><st c="10637">Oysa, erişebildiğimiz tek şey, ‘an’ma günleri ve zafer törenleridir. </st><st c="10707">Devrim yönetimleri, bir yandan insanı ilerlemeye götüren o uzun yoldan, yüce dava uğruna yapılması gereken fedakârlıklardan dem vururken, bir yandan da geride kalmış </st><span epub:type="pagebreak" title="259" id="page259"></span><st c="10873">olan o sihirli ‘an’ı unutmamamız için her şeyi yaparlar. </st><st c="10930">Kahramanlarla, şarkılar ve türkülerle, devrim öyküleriyle yıllar yılı o sihirli ‘an’ı yeniden yaşarız. </st><st c="11033">Geçmişin devrimi, şimdinin yeni totaliter iktidarı, varlığını haklı göstermek için sihirli ‘an’ı kullanır.</st></p>
		<h2><st c="11139">VI</st></h2>
		<p><st c="11142">Zamanı ilk hesaplayışımız, ilk takvimlerimiz, ayların ve mevsimlerin geçişini anlamamıza yardımcı olmak ve böylelikle gel-git olaylarını ve selleri, ne zaman ekin ekeceğimizi, ne zaman kışlık erzak depolayacağımızı, yaz sıcaklarının ne zaman geleceğini bilmemizi kolaylaştırmak için kullanılırdı. </st><st c="11440">Aradan geçen yüzyıllar içinde zamanın geçişini hesaplamak için gitgide daha duyarlı aygıtlar geliştirdik; o kadar ki, bugün saatin üstündeki saniye kolunun bile farkındayız. </st><st c="11614">Zamanı gün, saat, dakika ve saniyelere bölüp nicelleştirerek gündelik yaşantılarımızı düzenlemeye ve yönetmeye çalışıyoruz. </st><st c="11738">Ama bunun sonucunda ne oluyor? </st><st c="11769">Takvimlerle önceleri doğanın ritmini gözlemlerken, bu yüzyılda, kendimizi gözetim altında tutmak için kullanıyoruz saatlerimizi. </st><st c="11898">Ne zaman yataktan kalkacağımızı, ne zaman yemek yiyeceğimizi, ne zaman yeniden uykuya yatacağımızı kol saatleriyle, duvar saatleriyle belirliyoruz. </st><st c="12046">Öğle yemeğini acıktığımız için değil, saat on iki olduğu için yiyoruz; uykumuz geldiği için değil, geç olduğu için yatıyoruz; çalar saatin alarmıyla (evet alarm durumuyla!) uyanıyoruz, doğal bir şekilde uyanacak yerde. </st><st c="12265">Yaşamlarımızı kol ve masa saatlerine, saatlere ve dakikalara göre düzenliyoruz.</st></p>
		<p><st c="12344">Kendi zaman ölçme sistemimizin tutsağı olduk. </st><st c="12391">Sihirli ‘an’ mitosunu da işte bu hapishanenin hücrelerinde yarattık. </st><st c="12460">Sihirli ‘an’, hayatımıza sessizce nüfuz ederek sürüp geçen zamanın, ‘an’sızlığın karşı-tezidir. </st><st c="12556">Özgürlük, ebediyet ve sonsuzluk duygusundan, zamana bağlı olmamaktan, ‘an’ın tut</st><span epub:type="pagebreak" title="260" id="page260"></span><st c="12636">sağı olmamaktan, o aldatıcı sihirli ‘an’ı bir kurtarıcı gibi görüp beklememekten kaynaklanır. </st><st c="12731">Zamanın olmadığı yerde özgürlüğü duyumsayabiliriz ancak.</st></p>
		<cite><st c="12787">24 Mart 1987, Marburg</st></cite>
	</section>
<div id="charCountTotal" value="12809"></div></body>
</html>
