<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2>Romanın Adı: Budala</h2>

  <h3 id="sigil_toc_id_15">Romanın Oluşumu</h3>

  <p>Dostoyevski’nin yurtdışında geçirdiği 1865 ve 1871 yılları arası, yaşamının en zor ama aynı zamanda da en verimli dönemlerinden biriydi. Maddi zorluklar, kumar sorunları, evine duyduğu özlem ve o dönemin yüceltilen Avrupa kültürünü bizzat yaşaması Dostoyevski’nin yeni bir konuda, vatanı Rusya’nın değerinin büyüklüğü konusunda ikna olmasına sebep oldu.</p>

  <p>Rusya için umut başka bir yerde değil, kendi içinde; uzun süren zulmündeki saflıkta, alçak gönüllüğünde ve derin dinî köklerindeydi. Bunun ifade edilmesi gerekiyordu ve yeni romanı, <i>Budala</i>'nın kahramanının duygusal patlamaları bunların kâğıda döküldüğü yer oldu.<a href="#b22dn1" id="b22dn1b"><sup>1</sup></a></p>

  <p>Ancak ifade etmek istediği bu kaybolan değere ek olarak, birkaç farklı, beklenmedik karşılaşma, bu fikirlerin aktarılacağı öyküsel kurguyu oluşturmasını sağladı.</p>

  <p>Ağustos 1867’de, Dostoyevski ve eşi Anna, Cenevre’ye yolculukları sırasında bir günlüğüne Basel’da konakladılar. Dostoyevski’nin pek etkilenmediği katedrale kısa bir ziyaret yaptıktan sonra Dostoyevski’nin Mesih’i algılayışını ve daha sonra Budala’nın yazılışını derinden etkileyecek olan, Holbein’ın Mezardaki İsa’nın Bedeni adlı eserinin sergilendiği müzeyi ziyaret ettiler.<br /></p>

  <p>30 cm boyu ve 200 cm eni olan tablo ilk kez M.S. 1521 yılında yapılmış ancak 1522’de Holbein’in kendi revizyonu ile en son hâlini almıştı.<a href="#b22dn2" id="b22dn2b"><sup>2</sup></a> Gri, koyu yeşil ve siyah renklerini ağırlıkta olduğu resimde sunulan İsa, morarmaya başlamış yüzünde acı bir ifadeyle gökyüzüne bakarken, gözleri açık ölmüş, avuçları acı veya mücadelenin gerginliğiyle dona kalmış, hiçbir albenisi veya güzelliği olmayan bir cesettir.</p>

  <p style="text-align: center;"><img alt="Budala03" src="../Images/Budala03.jpg" /><br /></p>

  <p style="text-align: center;">Holbein, <i>Mezardaki İsa'nın Bedeni</i></p>

  <p>Resme bakan kişinin gözleri tüm koyu renklerin içerisinde İsa’nın böğründeki mızrak deliğini gösteren, koyu ama bir o kadar canlı ve etkili kırmızı kana istemeden de olsa odaklanır.</p>

  <p>Michael Prodger “adli tıp araştırmalarına göre [resimdeki] bedenin bozulmasının üç günlük bir cesetin bozulmasıyla aynı” olduğunu vurgular. Resmin bu gerçekçi kasveti onabakan kişilerde bir ölü görme korkusu uyandırır. İsa’nın tüm bedeni ve yüzü, acı dolu ölümünün fotoğrafı gibidir.</p>

  <p style="text-align: center;"><img alt="Budala04" src="../Images/Budala04.jpg" /><br /></p>

  <p style="text-align: center;"><i>Dostoyevski'nin eşi Anna Grigorievna Snitkina</i></p>

  <p style="text-align: center;"><br /></p>

  <p>Hamile olan Anna, bozulmaya yüz tutmuş olan ölü bedenin resmine dayanamadığından, Dostoyevski’yi resmi incelemesi için yalnız bırakarak dışarı çıkar. Anna’nın hatırladığına göre Dostoyevski “sersemlemiş bir şekilde tablonun önünde kalakalmıştır” ve Anna on beş-yirmi dakika sonra yanına döndüğünde, Dostoyevski’yi “yüzünde altüst olmuş ve korku dolu bir ifadeyle resmin önünde hâlâ aynı noktada kilitlenmiş” olarak bulur.”<a href="#b22dn3" id="b22dn3b"><sup>3</sup></a></p>

  <p>Doğu Ortodoks ikonlarında İsa’nın yüceliğinin ve görkeminin betimlendiğini göz önünde bulundurursak, Dostoyevski’nin daha önce İsa’nın insanlığını bu kadar gerçekçi yansıtan bir resmini görmemiş olması mantıklı bir varsayım olacaktır.<br /></p>

  <p>Leonid Uspenski’ye göre “ikon bir canlının değil, tanrısallaştırılmış bir prototipin betimidir. Yani bozulabilecek insan bedeninin değil, tanrısal ışıkla aydınlatılmış, yenilenmiş bedenin (elbette geleneksel) suretidir (...) Sonuç olarak insan bedeninin çürüyebilirliğini anımsatan her şey ikonun doğasına aykırıdır.”<a href="#b22dn4" id="b22dn4b"><sup>4</sup></a> Bu yüzden Rus bakış açısına göre çürümekte olan bir ceset, İsa’nın kişiliğini tümüyle inkâr edecek bir unsurdur.</p>

  <p>Tablo kendisini Budala'da iki farklı yerde gösterecektir. İlkinde Mışkin tabloyla Rogozin’in evinde karşılaşır ve tablo üzerine yorum yaparken “bir adam bu tablo yüzünden imanını bile kaybedebilir”<a href="#b22dn5" id="b22dn5b"><sup>5</sup></a> der.</p>

  <p>İkincisinde ise Ippolit yazdığı intihar mektubunda, İsa’nın mucizelerinde kontrolü altında tuttuğu doğanın, onun ölümü sırasında elde ettiği zaferi bir “ironi” olarak ifade eder ve şu soruyu sorar: “Acaba İsa idamından önceki gece kendi suretini görebilseydi, çarmıha gitmeyi ve ölmeyi tercih eder miydi?”<a href="#b22dn6" id="b22dn6b"><sup>6</sup></a></p>

  <p>Hans Holbein’in Avrupa’sında, kırılgan ve çürümüş İsa figürü batıl inançlı zihinlere karşı bir zafer gibi görünse bile, inançlı kişiler için çok daha derin bir anlam taşımaktadır. C.S. Lewis’in <i>Narnia</i>’sında Aslan’ın sunağın üzerinde ölüşünü zafer sayanlara hatırlattığı gibi, ölü yatan Mesih, yenilginin değil de ölümden “daha derin ve daha eski bir gizemin” temsilidir.</p>

  <p>Bu gizem, Hristiyan teolojisindeki “yaşam veren ölüm” paradoksudur. Mesih, günahsız olduğu hâlde insanlığın günahını üzerine alır ve kendi iradesi ile kendisini bir kurban olarak sunar. Çektiği acı, yüzleştiği ölüm ve dirilişi ile günahın insanlık üzerindeki gücünü ve yargısını kırar.</p>

  <p>Yani, tablodaki mezarda çürümüş yatan İsa’nın insanlığı, inanan bir kişiye dirilişindeki görkemden önce, İsa’nın dünya için çektiği acıyı gösteren güçlü bir sevda ifadesidir.</p>

  <p>Wolf a göre tablo çok keskin ve çarpıcı bir şekilde İsa’nın ölüme boyun eğerek biz insanlar için bir örnek oluşturduğunu ve bizlerin de onun yolunu ve çektiği acıları sadakatle yaşamaya çalışmamız gerektiğini ifade etmektektedir.<a href="#b22dn7" id="b22dn7b"><sup>7</sup></a></p>

  <p>Tablo Dostoyevski’de, Holbein’in istediği şaşkınlığı gerçekten uyandırmıştı. Bu şaşkınlığın ürettiği meyve inançsızlık değil, tam tersine Mesih’in insani gerçeğine yakınlaşmanın doğurduğu yeni bir iman tazelenmesiydi.</p>

  <p>Dostoyevski yaşamı boyunca İsa’yı Tanrı-insan olarak görmüş ve algılamıştır. Hristiyan inancının ilk kilise tarihi döneminden beri anlamakta ve formüle etmekte bocaladığı nokta, Mesih’in sadece yüce bir göreve çağrılmış bir insan olmadığı, aynı zamanda ilahi bir birlik içerisinde Tanrı’nın bedene bürünmüş sözü olduğudur. Her ne kadar İncil’de bu ifade kullanılmasa da, üçlü birlik kavramı da kilisenin karşılaştığı fenomene verdiği kategoridir.</p>

  <p>İlk kilise konseylerinden günümüze kadar, Hristiyan teolojisi hâlâ bu sıra dışı kavramı bir hokkabaz mahareti ile hassas bir dengede tutmaya çalışmaktadır. Çünkü kurtarıcı, insanlığın günahlarını üstlenebilmek için o insanlığı paylaşmalıdır, ama aynı zamanda insanlığı kurtarabilmek için günahsız olan Tanrı’nın enkarnasyonu, yani bedene bürünüşü olmalıdır. Sıkça formüle edildiği gibi İsa aynı zamanda %100 insan ve %100 Tanrı’dır.</p>

  <p>Ancak, İsa’nın ilahi doğasını ispatlamak ve vurgulamak zorunda olan kilisenin düştüğü en sık hata, İsa’nın insanlığını arka plana itmek ve İsa’yı soyutlaştırıp insandan uzaklaştırmaktır.</p>

  <p>Her ne kadar günümüz Hristiyan düşüncesi İsa’nın insanlığının çağımız için önemini etkin bir şekilde vurgulasa da, Dostoyevski’nin yaşadığı zaman ve ufku içinde yaşadığı Rus Ortodoks geleneği içerisinde, Holbein’in kırılgan insan İsa’sı sansasyoneldir. Dostoyevski, Holbein’in tablosunda İsa’nın İnsan-Tanrı boyutunu keşfetmiş ve bu olay onun üzerinde derin bir iz bırakmıştır.</p>

  <h3 id="sigil_toc_id_16">Uygun bir Tasvir Arayışı</h3>

  <p>Tüm bu coğrafi, zihinsel ve ruhsal seyahatler sırasında Dostoyevski yeni bir romanın doğuşunu dile getirmeye başlar. Yayıncısına yazdığı bir mektupta şöyle der:</p>

  <p class="alinti">Uzun zamandır beni rahatsız eden bir düşüncem vardı. O düşünceyi bir romana dökmekten korkuyordum, çünkü zor bir düşünceydi ve her ne kadar âşık olduğum ve beni cezbeden bir fikir olsa da onunla uğraşmaya henüz hazır değildim. Düşüncem -<i>Mükemmel bir güzelliğe sahip bir insanı tasvir etmek</i>...<a href="#b22dn8" id="b22dn8b">8</a></p>

  <p>Bu gerçekten de zor bir fikirdi. Aynı ideali yakalayan birkaç edebi figürden haberdardı. Don Kişot, Pickwick, Jean Valjean. Don Kişot’un ve Pickwick’in, özellikle Don Kişot’un başarısını karakterlerinin gülünçlüğüne borçlu olduğunun farkındaydı. Bu özellikleriyle okuyucuda bir sempati ve merhamet duygusu uyandırıyorlardı.<br /></p>

  <p>Jean Valjean ise, gördüğü haksız zulüm ve başına gelen talihsiz olaylar nedeniyle sempati uyandırıyordu. Dostoyevski romanının notları üzerinde düşünürken “Benim romanımda böyle bir şey yok, buna benzer hiçbir şey yok, o yüzden başarısız olacağından çok korkuyorum”<a href="#b22dn9" id="b22dn9b"><sup>9</sup></a> der.</p>

  <p>Bu yüzden “Dünyada tamamen güzel olan tek bir kişi vardır -o da Mesih- ve iyiliğinin sınırları olmayan bu figürün fenomeni, kendisinin sonsuz bir mucize olduğunu gösterir”<a href="#b22dn10" id="b22dn10b"><sup>10</sup></a> diyen Aziz Yuhanna’nın doğruluğunu fark etti. Dostoyevski bu “tamamen güzel insanı” tasvir edecek bir “tip” aramaya devam etti. İlginç olan, ihtiyaç duyduğu yardım Batı’dan değil, yine kendi memleketi Rusya’dan gelecekti.</p>

  <p>Romanın notlarında açıkladığı gibi Mışkin’i Kutsal Deliler geleneğinde anlatmaya başladı.<a href="#b22dn11" id="b22dn11b"><sup>11</sup></a> Hatta romanın birinci kısmının sonunda Rogozin, Mışkin’i “kutsal bir budala”<a href="#b22dn12" id="b22dn12b"><sup>12</sup></a> olarak tanımlar. Hikâye ortaya çıktıkça romandaki başka karakterler de onda bu özellikleri gözlemleyip ona bu etiketle hitap ederler.</p>

  <p>Pascal’a göre Kutsal Deliler (<i>yurodivy</i>) geleneği Suriye’deki Hristiyanların Mesih için “akılsız” olma buyruğunu ciddiye almalarıyla başlayan eski bir gelenektir. Bu kimseler tüm mal varlıklarından feragat edip özellikle aşağılanmayı ve acı çekmeyi seçerek yaşadılar.<a href="#b22dn13" id="b22dn13b"><sup>13</sup></a> <i>Yurodivy</i>, kendini 11. yüzyıldan itibaren Ortodoks geleneği içerisinde göstermiştir ve günümüzde de hâlen bu geleneğe rastlanmaktadır.<a href="#b22dn14" id="b22dn14b"><sup>14</sup></a><br /></p>

  <p>Kutsal Delilerin bilinçli bir şekilde deli gibi davrandıkları veya ilahi bir tecrübe ile insanlık gerçeğinden koptukları düşünülmüştür. Pek çok kişi, sokaklarda garip kıyafetler içinde, yarı çıplak, dilenerek, çamurun içinde yuvarlanarak ve iğrenç şeyler yaparak gezinen bu “delileri”, sözlerinin ve son dileklerinin gelecek hakkında gizemler ve sezgiler içerdiğine inandıkları için dinlemeye giderlerdi.</p>

  <p>Protestan reformuna kadar, Yunan felsefesinin etkisi altındaki Hristiyan düşüncesi insan bedenini ve dünyayı günahın sonucunda doğmuş, asıl değerli olan ruhsal gerçeklikten aşağıda ve o gerçekliğe ulaşmaya bir engel olarak görmüştür. Bu yüzden maddi gerçekliğin her unsuru, ister yemek, ister cinsellik, isterse dinî görevlerin dışında yapılan tüm iş ve uğraşlar olsun, eğer birey gerçekten üstün bir ruhsal seviyeye ve kurtuluşa ulaşacaksa kaçınılması gereken mücadelelerdir.</p>

  <p>Bu düşünce kendisini Kilise tarihinin başından beri göstermektedir. Filistin ve Mısır çöllerinde kendilerini açlığa, yalnızlığa adayan Çöl Babaları, sonraki dönemlerde gelişen manastırlar veya kendilerine fiziksel acı çektirmeye söz veren azizler hep aynı teolojik önvarsayımla hareket etmişlerdir. Onlar için kurtuluş, dünyayı ve ona ait olan her şeyi arkalarında bırakmaktır.</p>

  <p>Kutsal Delilik kavramının içerisinde yine aynı kurtuluş dürtüsü mevcuttur. Onlar delice davranmayı seçerek, dünyanın önünde kendi değerlerini hiçe indirerek, Tanrı’nın huzurundaki değerlerini artırmaya çalışmaktadırlar.</p>

  <p>Ne var ki Kutsal Delilik’te kişisel kurtuluş arayışından daha fazlası vardır. Stewart’ın da dikkat çektiği gibi “Kutsal Deli, delilik maskesinin, doğabilecek kötü sonuçlarda dokunulmazlık getiren bir çeşit koruma olduğu teokratik bir yapının içerisinde açığa çıkmıştır.”<a href="#b22dn15" id="b22dn15b"><sup>15</sup></a></p>

  <p>Normal koşullar altında yönetenlere karşı herhangi bir eleştiri kişiyi ölümle karşı karşıya bırakacakken, bir deli herhangi bir ceza almadan akıl almaz şeyler yapabilir ya da normal bir insanın hiçbir zaman yapamayacağı veya söyleyemeyeceği şeyleri yapabilir ve söyleyebilir.</p>

  <p>Örneğin, Mutlu Vasili (Basil the Blessed) Paskalya’dan önceki büyük perhiz sırasında, kendi insanlarını öldüren Çar’ın bu hainliğinden tövbe etmeden cehennem korkusu içinde oruç tutmasının bir anlamının olmadığını ifade etmek için Çar Korkunç İvan’a herkesin önünde büyük bir çiğ et parçası atmıştı<sup>.</sup><a href="#b22dn16" id="b22dn16b"><sup>16</sup></a> Vasili, bir deli olarak kabul edildiği için zarar görmeden Çar’a karşı koyma misyonuna devam edebilmişti.</p>

  <p>Kutsal Delilik’in bu yanı, yani deli olduğu sanılan kişinin hiç korkmadan etrafındaki dünyanın deliliğini dile getirebilmesi ve gidilen yolun yanlışlığını göstermeye çalışması, Budala’nın başkahramanının yaşamında güçlü bir şekilde gösterilmektedir.</p>

  <h3 id="sigil_toc_id_17">Romandaki Prens Mışkin</h3>

  <p>Romanın ortaya çıkışına sebep olan olaylar hakkında bilgi edindikten sonra, romandaki budalanın tipini anlamaya çalışmadan önce romanın edebi tarzı hakkında birkaç hususa değinilmesi gerekir. Terras dönemin edebiyatı için şu noktaya dikkat çeker: “19. yüzyıl romanı ideolojik, ahlaki ve dinî tezler üzerinde sözde bir genel geçerlikle gelişir. Ne var ki ifadesini belirli bireyselleştirilmiş karakterler ve belirli olaylar içinde bulur. Bu yüzden gerçek, bazen idealle; tümel olan, tikel olanla çakışabilir.”<a href="#b22dn17" id="b22dn17b"><sup>17</sup></a></p>

  <p><i>Budala</i> da bu kurala uyar. Aristokrat çevrenin gerek iş veya evlenme teklifleri gerek aile ilişkileri gibi günlük işleri içinde anlatılan romanın ana karakteri, realizm ve idealizm arasında gidip gelen bir yolculuk içindedir. Peace’e göre “<i>Budala</i>’nın yapısı pek çok zıtlığa ev sahipliği yapabilecek türdedir: realizm ve alegori, mantık ve mantıksızlık, erdem ve ahlaksızlık, komedi ve trajedi.”<a href="#b22dn18" id="b22dn18b"><sup>18</sup></a></p>

  <p>Prens Mışkin bir yandan tıbbi sorunları ve garip davranışları olan bir kişidir. Diğer yandan bir ideali yaşamaya çalışan bir kahraman. Yaşamı bir yandan insani bir trajedir. Diğer yandan ideolojik bir argüman ve toplumun değerlerinin ağır bir şekilde yargılanışı.</p>

  <p>Dostoyevski’nin romanı yazma amacı konusunda bilgisiz birisi, basit bir okumada bu “çift” anlamı kaçırabilir. Budala böylelerine, topluma yargı getiren veya bir ideali duyurmaya gelen kimse yerine, yalnızca topluma bir türlü ayak uyduramayan, acınacak bir kişi olarak görünür.</p>

  <p>Dostoyevski bu olasılığın gayet farkındadır. Ve karakterlerinin çok-sesliliği içinde romanda her iki yorumun da yan yana gelmesine izin verir. Polifoni, yani çok-seslilik Dostoyevski’nin sıkça başvurduğu bir yazım tarzıdır. Bu tarzda, öyküdeki tüm karakterler yazarın hedeflediği doğrusal veya doğrudan bir amaç için değil de kendileri için, bazen yazarın amaçları ile uyum içinde, bazen ise tam tersine bağımsız olarak konuşurlar.</p>

  <p>Bu durum <i>Budala</i>'da açıkça kendisini göstermektedir. Prens Mışkin ile tanışmasından sonra General İvan Yepançin onu “mükemmel bir çocuk, hatta biraz gülünç ve acınacak durumda; bir tür hastalığın krizlerini yaşıyor, tuhaf bir tarzda Alman modasına göre giyiniyor, tam anlamıyla bir kuruş parası yok, neredeyse ağlanacak durumda”<a href="#b22dn19" id="b22dn19b"><sup>19</sup></a> diye tanımlar.</p>

  <p>Ne var ki General’in kızı Adelayda, Mışkin’in İsviçre ormanlarında bulduğu sükûnetle ilgili anılarını dinlerken, “her şeyin bir felsefe” olduğunu gözlemleyerek Prens Mışkin’in “bir filozof olduğuna ve onlara öğretmeye geldiğine” inanır.<a href="#b22dn20" id="b22dn20b"><sup>20</sup></a></p>

  <p>Akli dengesindeki sorunlar nedeniyle tedavi gördüğü akıl hastanesinin yakınındaki köyde çocuklar ilk başta onu kocaman, sakar, çirkin bir yabancı olarak görüp taşlarlar.<a href="#b22dn21" id="b22dn21b"><sup>21</sup></a> Hırpalanmış bir kadına şefkatli davranışını ve kendileri ilelütufkâr konuşma biçimini fark edince ondan hoşlanmaya başlarlar. Onu o kadar severler ki, sık sık ziyaretine gidip onlarla oynamasını ve hikâyeler anlatmasını isterler ve aralarında derin bir arkadaşlık doğar.</p>

  <p>Rogozin, romanda Mışkin’in budalalığının dinî bir niteliği olduğunu fark eden ilk kişidir. Mışkin bir “kutsal deli”dir."<a href="#b22dn22" id="b22dn22b"><sup>22</sup></a> İntihar etmeye çalışmadan önce okuduğu itiraflarında Mışkin’in alçak gönüllüğe olan derin inancına meydan okuyan nihilist Ippolit bile Mışkin’e sarılır, gözlerinin içine uzun uzun bakar ve “İnsan’a veda edeyim” der.<a href="#b22dn23" id="b22dn23b"><sup>23</sup></a></p>

  <p>Peace, burada kullanılan büyük “İ” harfine dikkat çekerek “Burada kullanılan biçimiyle ‘İnsan’ neredeyse dinî bir tada sahiptir ve gerçekten de Mışkin tasvirinin tüm unsurları dinî anlamlarla yüklüdür” der.<a href="#b22dn24" id="b22dn24b"><sup>24</sup></a></p>

  <p>Mışkin, etrafındaki insanlar tarafından nasıl görüldüğünün farkındadır. Yepançin ile yaptığı bir sohbette, hastayken gerçekten bir budala olduğunu ama şimdi iyileştikten sonra “İnsanlar beni bir budala olarak görüyorlar, ama ben yine de zekiyim ve onlar bunu benden beklemiyorlar bile” diye düşünmekten kendini alıkoyamadığını anlatır.<a href="#b22dn25" id="b22dn25b"><sup>25</sup></a></p>

  <p>Başkaları tarafından nasıl görüldüğüyle aslında kim olduğu arasındaki eşitsizlik Mışkin’in de kafasını karıştırır. Yine de romandaki anlatıcı rolü ile Dostoyevski bize bu karışıklığın içinden çıkabilmemiz için gerekli ipucunu sunar: “Mucitler ve dâhiler, mesleki yaşamlarının başında (ve çoğu zaman sonunda da) toplum tarafından genelde bir budaladan daha fazlası olarak nitelendirilmezler.”<a href="#b22dn26" id="b22dn26b"><sup>26</sup></a></p>

  <p>Dolayısıyla Mışkin’i bir akılsız veya bir budala olarak görmek karakterin değil, onun değerini fark edemeyen toplumun başarısızlığıdır. Ne de olsa akıl hastanesindeki hasta için garip ve deli olan, dışarıdaki insandır.</p>

  <h3 id="sigil_toc_id_18">Budalalık Teolojisi</h3>

  <p>Ünlü Japon yazar Şusaku Endo <i>Harika Budala</i> (<i>Wonderful Fool</i>) adlı romanında, algılamadaki bu çelişkiyi irdeler. Endo, Dostoyevski’ye benzer bir biçimde insanın değerinin; gücüne, hırsına ve maddi başarılarına dayandığı 20. yüzyıl Japonya’sının gerçekliğine bir “budala” yerleştirir.</p>

  <p>Bir bankada çalışan, güçlü ve başarılı bir kadın olan Tomoe, işsiz güçsüz ağabeyiyle yazışan Gaston Bonapart adlı bir Fransız’ın gönderdiği mektupları hayretle takip eder. Gaston, Japonya’yı ziyaret edeceğini belirttiğinde, Tomoe kafasında Gaston’u Napolyon Bonapart’ın soyundan gelmiş görkemli, sofistike, zengin ve yakışlı bir adam olarak canlandırır.</p>

  <p>Ancak, hem kendisini hem de ağabeyini büyük bir sürpriz beklemektedir. Gaston ne asil bir aileden gelmektedir, ne birkaç gün sonrasına yetecek parası vardır ne de herhangi bir fiziksel albenisi. Tüm bunların ötesinde, sokaktaki köpekleri sevmek için peşlerinden koşan; yattığı yerlere, giydiği kıyafetlere aldırmayan, saf ve basit birisidir Gaston.</p>

  <p>Hatta saflığı ve eğitimsizliği o kadar bellidir ki, kilise ve misyon grupları onu kadrolarına almayı ve istediği şekilde onu misyoner olarak Japonya’ya göndermeyi reddetmiştir. Kalbinde Japonya için garip bir sevgi taşıyan Gaston, tüm olanaksızlıklara rağmen kendi başına Japonya’ya gelmiştir.</p>

  <p>İyi, başarılı ve güçlü bir koca bulmayı ümit eden Tomoe, Gaston’dan tiksinir ve onu tam bir budala olarak görür. Ama roman geliştikçe, Tomoe Gaston’a âşık olur ve en sonunda şöyle der: “Başkaları için saf bir sevgisi olan, herkese güvenen, kaç defa aldatıldığını önemsemeyerek sevgi ve güven alevinin sönmesine izin vermeyen bir kişi, doğal olarak bir budala gibi görünecektir. Ama o normal bir budala değil. O harika bir budala!”<a href="#b22dn27" id="b22dn27b"><sup>27</sup></a></p>

  <p>Şusaku Endo’nun Gaston karakteri, Dostoyevski’nin Prens Mışkin’ine benzemektir. Prens Mişkin de dış görünüşünün ve yüzeysel saflığının ötesinde çok farklı bir değere sahiptir. İsmi, yani Lev Mışkin, bu çelişkiyi gözler önüne sermektedir. Lev kelimesinin kökü “aslan” demekken, Mışkin’in kökü “fare” dir. Lev Mışkin, aynı zamanda hem bir fare hem de bir aslandır ve Prens unvanı bu çelişkiyi trajikomik hâle getirmekte, aslan-fareye alışılmadık bir krallık sunmaktadır.</p>

  <p>Hem Gaston hem de Mışkin karakterlerinin çelişkisinin kökeni Hristiyan teolojisinde yatmaktadır. Şusaku Endo da Dostoyevski gibi derin Hristiyan inancına sahip bir yazardır. Her ikisinin de yazılarında ve öne sürdükleri fikirlerde bu durum kendini kaçınılmaz olarak gösterir.</p>

  <p>Budala’nın yaşamaya çalıştığı idealler, yani affetme, her şeye rağmen sevme ve paradan ve güçten öte insana önem verme, mesihsel öğretişlerdir ve İsa’nın yaşamı üzerine geliştirilmiş öğretişlerdir.</p>

  <p>İsa da, Mışkin ve Gaston gibi dışlanmış ve toplumu tarafından “deli” olarak görülmüştü. İsa’nın yaşadığı İkinci Tapınak Dönemi olarak adlandırılan zamanda Yahudi düşüncesindeki Mesih kavramı dinî bir umut olduğu kadar, aynı zamanda politik bir beklentiydi. İsrailoğullarının Tanrı’sı Yahve’nin İbrahim ve Davut’la yaptığı antlaşmalar beraberinde dünyevi bir krallık ve hegemonya vaadi de getiriyordu.</p>

  <p>Böylelikle Mesih, Roma işgali altında yaşayan Yahudiler için sadece günah-sonsuz yaşam gibi ruhsal bir kurtuluş değil aynı zamanda onları ezilmekten kurtaracak, Süleyman’ın tapınağını eski görkemine dönüştürecek, dağılmış İsrail kavimlerini toplayacak ve yeniden bir Yahudi krallığı kuracak olan Kral Mesih’tir.</p>

  <p>O dönemde birçok kez ortaya sahte mesihler çıkmış, bunlar ayaklanmalar başlatmış veya tüm dünyadan elini eteğini çekip çöllerde yaşayan tarikatlar kurmuşlardır.</p>

  <p>Bu yüzden İsa’nın havarileri ve en yakın takipçileri bile İsa’nın dirildiği Pazar sabahına kadar İsa’nın sunduğu Mesih kavramını anlamakta zorluk çekmiş, İsa çarmıhta ölüp mezara konduğunda hayal kırıklığı yaşamışlardır.</p>

  <p>Toplumun beklediği, onları Roma hükmünden kurtaracak güçlü Kral yerine İsa, düşmanlarına kucak açmış ve herhangi politik bir değişiklik veya isyanla ilgilenmediği gibi zenginliğe, kendini kusursuz gören dindarlığa ve toplumundaki adaletsizliğe başkaldırmıştır.</p>

  <p>İsa mucizelerde olağanüstü gücünü gösterirken, tutuklanışını engellememiş, dayak ve kırbaç yemeye göz yummuş, iki adi suçlunun ortasında utanç verici bir ölüm cezasına çaptırılmıştır. Onun acı ve yalnızlık içinde kıvranışı ve çarmıhta asılı iken Roma askerlerinin dalga geçmek için başının üstüne koydukları “Yahudilerin Kralı” yazısı, İsa’nın budalalığının sonucu olarak görülmüştür.</p>

  <p>Ancak, Eski Ahit’teki Mesih kehanetlerinde gördüğümüz gibi, “acı çeken hizmetkâr”, aynı zamanda “Yahuda Aslanı”dır. Bu yüzden İsa çarmıhta, Tanrı’nın ona zulüm çektirenleri affetmesi için dua etmektedir, çünkü onlar ne yaptıklarının farkında değildir. Acı çeken hizmetkâr, insanlığı kurtarabilmek için, kendi iradesi ile ona işkence yapanlara boyun eğmektedir. Ve bir ironi ile başının üstüne asılan tabela, İsa’nın aslında kim olduğunu ilan etmektedir.</p>

  <p>Aziz Pavlus, Mesih’e benzerliği, yani bir Hristiyan’ın İsa gibi olmaya çalışmasını, Hristiyan manevi yaşamının merkezine oturtur. Çarmıhta acı çeken Kurtarıcı figürü, dünyanın değer yargılarıyla bakıldığında saçmalık gibi gözükür ama o saçmalık, dünyanın kurtuluş umududur. Mesih, kendini alçaltarak ve acı çekerek, insanlara yaşam ve umut getirmiştir.</p>

  <p>Kendisini Mesih İnanlısı diye adlandıran Hristiyan, yani kelimenin öz anlamı ile Mesih’in grubuna ait olan kişi, Kutsal Ruh’un desteği ile İsa’ya benzemeye çalışmak ve İsa’nın yolunu takip etmek zorundadır. İsa’nın takipçisi de, İsa gibi dışlanacak ve hor görülecektir. Ama yine İsa’nın hizmetinde olduğu gibi bireyin kendini alçaltması, etrafındakilere yaşam ve umut getirmesi demektir.</p>

  <p>Prens Mışkin’in akılsızlık veya saflık gibi gözüken değerlerinin kurtarıcı gücü, Mesih’in hizmetindekilerle aynı paradoksa sahiptir. Toplumu Mışkin’i bir fare kadar değersiz, güçsüz ve cılız bulsa da, o fare aynı zamanda Rusya’nın içinde bulunduğu durumu temizleyecek ve yenileyecek güçte bir aslandır.</p>

  <h3 id="sigil_toc_id_19">Dostoyevski Başarısız mı Oldu?</h3>

  <p>Romanın sonuna gelindiğinde “mükemmel güzel insan” başlangıçta bulunduğu duruma -akli çöküntüye- geri döner. Gelinliği içinde ölü yatan Nastasya’yı kurtarma arzusu başarısızlıkla sonuçlanmıştır. Prens’in estetiği öğretmeye çalıştığı ve kardeş gibi sevdiği Rogozin, suçu öyle saplantılı bir tutkuyla işlemiştir ki, prens de ölümden dönmüştür. Nastasya ile kalmayı seçerek incittiği ama sevdiği kadın Aglaya, sahte bir kimliği olan nihilist bir adamla Polonya’ya kaçarak özgürlüğü bulur ve ailesiyle olan ilişkileri çöker.</p>

  <p>Romanın okuyucusu, kaçınılmaz bir şekilde Dostoyevski’nin şefkatle geliştirdiği, iyi niyetli Mışkin’in en azından kendi hayatını kurtarmasını ve yaşamlarını kurtarmaya çalıştığı diğer kişilerin yaşamlarında güzelliğin ortaya çıkmasını sağlamasını bekler. Böyle bir son <i>Belinski’nin Mesihi</i> gibi, bir idealin bugünün dünyasında başarısız ve elverişsiz olmaya mahkûm olduğu iddiasını kanıtlar gibi gözükür.</p>

  <p>Dostoyevski yeğenine yazdığı bir mektupta, ilk başta yazmak istediklerinin “onda birini” bile aktarmakta başarılı olamadığını ama yine de bu “başarısız fikri” sevdiğini belirtir.<a href="#b22dn28" id="b22dn28b"><sup>28</sup></a> Romanın başarısız olacağından, o “mükemmel güzel insanı” yakalayamayacağından daha başından beri korkmaktadır. Ama “rulet oynar gibi risk aldım: Belki yazdıkça meydana çıkar!” demiş ve böyle bir tutumu “bağışlanamaz” bulmuştur.<a href="#b22dn29" id="b22dn29b"><sup>29</sup></a></p>

  <p>Ne var ki romanın sonu hiçbir şekilde Dostoyevski’nin idealinin başarısızlığı değildi. Dostoyevski yayımcısına şöyle yazar:</p>

  <p class="alinti"><i>Budala’</i>yı okuyan kişiler olursa, sonun beklenmedik bir şekilde bittiğini fark edince şaşırabilirler. Ama üzerinde düşündükleri zaman bu şekilde bitmesi gerektiğini onlar da kabul edecekler. Aslında gayet başarılı bir son, ama bunu sadece son için söyleyebilirim, bütün romanın değeri için konuşamam.<a href="#b22dn30" id="b22dn30b"><sup>30</sup></a></p>

  <p>Kısacası son, yanlışlıkla açığa çıkmamıştır. Tam tersine daha derin bir idealin, Tanrı-insan’ın beden alma gerçeğinin ifadesidir.</p>

  <p>Dostoyevski’nin ilk karısı Maşa’nın ölümünden sonra tuttuğu nöbetlerde kişisel düşüncelerini yazarken sık sık benlik sorunlarıyla mücadele ettiğini görüyoruz. İsa’nın “başkasını kendin gibi sev” buyruğu, her bireyin sahip olduğu güçlü benlik nedeniyle ulaşılması imkânsız hâle gelmektedir. Her günahlı birey kendisini en önemli varlık olarak görmekte ve kendi iyiliğini istemektedir. Böyle güçlü bir dürtü, karşılıksız sevme ihtimalini zayıflatır.</p>

  <p>Dostoyevski bu emrin biz ölümlü insanlar tarafından tam anlamı ile yerine getirilmesinin mümkün olmadığı kanaatindedir: “Yalnızca Mesih bunu yapabildi, ama Mesih sonsuzdu, insanın ulaşmaya çalışmaktan vazgeçmemesi gereken ve doğanın teşvik ettiği sonsuz bir idealdir bu.”<a href="#b22dn31" id="b22dn31b"><sup>31</sup></a> Bu çabayı gösteren günahkâr insan için Mesih’e benzeme süreci, yani güçlü benliği bırakmaya çalışmak, her zaman başarısızlıklarla dolu olacaktır. Yalnızca Tanrı-insan olan Mesih, bu idealin beden almış temsilcisi olabilir.</p>

  <p>Prens Mışkin yalnızca bir insandı, hatta tıbbi ve akli sorunları yüzünden zayıflamış, sevgiyi acımadan ayırmakta başarısız, yardım etme kapasitesini bilemeden şefkat duygularının yoğunluğuna kapılan, Nietzsche’nin deyimiyle, insanca-pek-insanca bir insandı. Dolayısıyla uğradığı son hiç kimse için şaşırtıcı olmamalıdır.</p>

  <p>Dostoyevski’nin yazım tarzı; canlı realizmi ve karakterlerinin yaşamlarını düşüncelerinin sonuçlarına götürmesi -ister nihilist ister teist olsunlar- ve kendi kişisel bocalamaları, romanını dünyada olup bitenlere göre sonlandıracağına, romanın tamamını kendisinin geleceğe yönelik mesajını iletmek için kullanmasını sağlar. Romanlarında sunduğu, tek bir karakterin, olayın veya açıklamanın içinde gizli olmayan fikirleri, eserin sunduğu çok sesliliğin bütün olarak algılanmasıyla açığa çıkar.</p>

  <p>Bu yüzden <i>Budala</i>’nın başarısı veya başarısızlığı sadece Mışkin’in sonu ile algılanamaz. Dostoyevski, <i>Budala</i>’yı bize tüm renkleri ve tonlamaları ile bir bütün olan, bütün karakterlerinin ve olaylarının bize konuştuğu, karmaşık ama bir o kadar da etkileyici bir tablo olarak sunar.</p>

  <p>Hristiyan ideallerini yaşamaya çalışan karakterin yenilgisi bir Hristiyan için kabul edilmesi zor bir son olabilir. AmaGibson’ın dikkat çektiği gibi; “sanatsal çok sesliliği tam olarak Hristiyanlığa uygun değildir, diye itiraz edilebilir: Hristiyan bir roman yazarının işi, sanki karakterlerinin zorla Hristiyan sonuçlara varmaya çalışmalarını sağlamaktır.”<a href="#b22dn32" id="b22dn32b"><sup>32</sup></a></p>

  <h3 id="sigil_toc_id_20">Budala ve Karamazov Kardeşler</h3>

  <p><i>Budala</i> deneyini doğru yorumlayabilmek için, şimdiye kadar dikkat çektiğim hususlara, yani Dostoyevski’nin derin inancına, roman fikrinin gelişimine neden olmuş olaylara ve Dostoyevski’nin yazım tarzına eklenmesi gereken önemli bir boyut daha vardır.</p>

  <p>Bu da Dostoyevski’nin <i>Budala</i>’da ifade etmekte başarısızlığa uğradığını düşündüğü fikirleri daha bir olgunluk ve derinlikle geliştirdiği en son, en güçlü ve en önemli eseri olan <i>Karamazov Kardeşler</i> adlı romanıdır.</p>

  <p><i>Karamazov Kardeşler</i> adlı eserinde nihilist İvan, “Büyük Engizisyoncu” başlıklı bir “şiir” okur. Bu şiirde Mesih, Engizisyon sırasında bir gün Sevil’de ortaya çıkar. Tek bir söz söylemeden insanlar onun kim olduğunun farkına varırlar:</p>

  <p class="alinti">Sonsuz bir şefkatle dolu sakin bir gülümsemeyle aralarında sessizce yürür. Yüreğinde sevginin alevi yanarak, gözlerinden insanların üzerine akan ışık, bilgelik ve sınırsız güç onları aydınlatır ve yüreklerinin Mesih’e karşı sevgiyle atmasına sebep olur. Kollarını onlara uzatır, onları kutsar ve dokunuşuyla, hatta giysilerinin değmesiyle insanlara şifa verir.<a href="#b22dn33" id="b22dn33b"><sup>33</sup></a></p>

  <p>Burada <i>Budala</i>’dan tamamen zıt bir İsa tasvir edilir; insan olarak beden almış ama Mışkin’in insani zayıflıklarına sahip olmayan ikonik bir Mesih vardır.</p>

  <p>Mesih’in bu ani ortaya çıkışı, uzun zaman önce Tanrı’ya olan inancını kaybetmiş ama güç ve kontrol için kilisede kalmış olan Kardinal’in onu tutuklamasıyla sona erer. Mesih’i hücresinde ziyaret eden Kardinal onu, Şeytan’ın çölde sunduklarını reddetmekle ve insanlara hazır olmadıkları bir özgürlüğü vermekle suçlar. Kardinal’in suçlamaları bitince Mesih ona yaklaşır ve “doksan yaşındaki kansız dudaklarından” öper.<a href="#b22dn34" id="b22dn34b"><sup>34</sup></a></p>

  <p>Yaşlı adam, Mesih’in verdiği tepki karşısında irkilir. Yüreği yanmıştır. Kapıyı açar ve Mesih’e oradan gitmesini ve geldiği yere geri dönmesini söyler. Mesih suçlamalara cevap vermez, tıpkı Pilatus’un karşısında duran İsa gibi sessiz kalır. Dostoyevski’nin daha önce de yazdığı gibi bunu yalnızca Mesih yapabilirdi. Yalnızca Mesih bağışlayıp kendi bencil olmayan sevgisini sunabilirdi.</p>

  <p><i>Budala</i>’dan farklı olarak <i>Karamazov Kardeşler</i>’de ideal ile gerçek arasındaki mesafe açık bir şekilde görünür. Altıncı Kitap’ta o ikonik ideal, manastırı bırakıp öğrendiği idealleri yaşaması buyurulmuş genç keşiş Alyoşa ve yaşlı Zosima’nın günlük yaşayışında ve öğretişinde gözükür.</p>

  <p>Zosima’nın ölümü ve ölüm döşeğindeki konuşmaları üzerine yorum yaparken Dostoyevski şöyle demektedir:</p>

  <p class="alinti">Bu bir vaaz değil, bir çeşit öykü; Zosima’nın yaşamının öyküsü. Eğer başarırsam, iyi bir şey yapmış olacağım. İnsanları, saf ve ideal bir Hristiyan’ın soyut bir kavram değil de gündelik gerçeklikte olası olduğunu ve Rus topraklarını cinlerinden koruyabilecek şeyin Hristiyanlık olduğunu fark etmeye zorlamış olacağım.<a href="#b22dn35" id="b22dn35b"><sup>35</sup></a></p>

  <p>Mesih olan sadece İsa’dır ve onu takip etmenin anlamı ancak Alyoşa ve Zosima’nın pozitif örnekleri ve onlara karşı duran düşüncelerin zayıflığından oluşan çok seslilikte ortaya çıkar.</p>

  <p>Dostoyevski’nin bu son ve en önemli eserinde, edebi yaşamının başından beri onu rahatsız eden ve düşündüren ideal ve gerçeklik arasındaki ilişki, olabilecek en geçerli çözüme ulaşır. İsa, kusursuz olan ideali ve kurtuluşu temsil etmeye devam ederken, onu takip etmeye çalışanlar hiçbir zaman İsa olmayı başaramayacaklardır. Bu sonuç, Nietzsche’nin zihinsel açıdan tam gelişmemiş, saf ve pasif bir ergen olan İsa’sından çok farklıdır.<a href="#b22dn36" id="b22dn36b"><sup>36</sup></a></p>

  <p><br /></p>

  <p class="dipnot"><a href="#b22dn1b" id="b22dn1"><sup>1</sup></a> Bkz. Dostoevsky, <i>The Idiot</i>, 545-549</p>

  <p class="dipnot"><a href="#b22dn2b"><sup>2</sup></a> Holbein’in <i>Mezardaki İsa’nın Bedeni</i>’nin öteki versiyonları ve kendi yaşamı ile olan ilişkisi için bkz. Wolf, <i>Holbein</i>, 18-46<br /></p>

  <p class="dipnot"><a href="#b22dn3b" id="b22dn3"><sup>3</sup></a> Frank, <i>The Miraculous Years</i>, 221</p>

  <p class="dipnot"><a href="#b22dn4b" id="b22dn4"><sup>4</sup></a> Fister tarafından alıntı yapıldığı hâliyle, <i>On the Threshold of Representation</i>, 3</p>

  <p class="dipnot"><a href="#b22dn5b" id="b22dn5"><sup>5</sup></a> Dostoevsky, <i>The Idiot</i>, 218</p>

  <p class="dipnot"><a href="#b22dn6b" id="b22dn6"><sup>6</sup></a> Dostoevsky, <i>The Idiot</i>, 409</p>

  <p class="dipnot"><a href="#b22dn7b" id="b22dn7"><sup>7</sup></a> Wolf, <i>Holbein</i>, 32</p>

  <p class="dipnot"><a href="#b22dn8b" id="b22dn8"><sup>8</sup></a> Frank, <i>Miraculous Years</i>, 271<br /></p>

  <p class="dipnot"><a href="#b22dn9b" id="b22dn9"><sup>9</sup></a> a.g.e. 274</p>

  <p class="dipnot"><a href="#b22dn10b" id="b22dn10"><sup>10</sup></a> a.g.e. 274</p>

  <p class="dipnot"><a href="#b22dn11b" id="b22dn11"><sup>11</sup></a> Gibson, <i>The Religion of</i>, 105</p>

  <p class="dipnot"><a href="#b22dn12b"><sup>12</sup></a> Dostoevsky, <i>The Idiot</i>, 15</p>

  <p class="dipnot"><a href="#b22dn13b" id="b22dn13"><sup>13</sup></a> Pascal, <i>The Religion of The Russian People</i>, 42</p>

  <p class="dipnot"><a href="#b22dn14b" id="b22dn14"><sup>14</sup></a> a.g.e. 42<br /></p>

  <p class="dipnot"><a href="#b22dn15b" id="b22dn15"><sup>15</sup></a> Steward, <i>Jesus the Holy</i>, 184</p>

  <p class="dipnot"><a href="#b22dn16b" id="b22dn16"><sup>16</sup></a> a.g.e. 189</p>

  <p class="dipnot"><a href="#b22dn17b" id="b22dn17"><sup>17</sup></a> Terras, <i>Reading Dostoevsky</i>, 73</p>

  <p class="dipnot"><a href="#b22dn18b" id="b22dn18"><sup>18</sup></a> Peace, <i>An Examination</i>, 109</p>

  <p class="dipnot"><a href="#b22dn19b" id="b22dn19"><sup>19</sup></a> Dostoevsky, <i>The Idiot</i>, 52</p>

  <p class="dipnot"><a href="#b22dn20b" id="b22dn20"><sup>20</sup></a> a.g.e. 59</p>

  <p class="dipnot"><a href="#b22dn21b" id="b22dn21"><sup>21</sup></a> a.g.e. 68</p>

  <p class="dipnot"><a href="#b22dn22b" id="b22dn22"><sup>22</sup></a> a.g.e. 15</p>

  <p class="dipnot"><a href="#b22dn23b" id="b22dn23"><sup>23</sup></a> a.g.e. 419</p>

  <p class="dipnot"><a href="#b22dn24b" id="b22dn24"><sup>24</sup></a> Dostoevsky, <i>Peace</i>, 67</p>

  <p class="dipnot"><a href="#b22dn25b" id="b22dn25"><sup>25</sup></a> Dostoevsky, <i>The Idiot</i>, 75</p>

  <p class="dipnot"><a href="#b22dn26b" id="b22dn26"><sup>26</sup></a> Dostoevsky, <i>The Idiot</i>, 326<br /></p>

  <p class="dipnot"><a href="#b22dn27b" id="b22dn27"><sup>27</sup></a> Endo, <i>Wonderful Fool</i>, 180</p>

  <p class="dipnot"><a href="#b22dn28b" id="b22dn28"><sup>28</sup></a> Gibson, The Religion of, 115</p>

  <p class="dipnot"><a href="#b22dn29b" id="b22dn29"><sup>29</sup></a> Frank, <i>Miraculous Years</i>, 271<br /></p>

  <p class="dipnot"><a href="#b22dn30b"><sup>30</sup></a> Frank tarafindan alıntı yapıldığı hâliyle, <i>Miraculous Years</i>, 308</p>

  <p class="dipnot"><a href="#b22dn31b" id="b22dn31"><sup>31</sup></a> Kroeker &amp; Ward tarafından alıntı yapıldığı hâliyle, <i>Remembering the End</i>, 252</p>

  <p class="dipnot"><a href="#b22dn32b" id="b22dn32"><sup>32</sup></a> Gibson, <i>The Religion of</i>, 66</p>

  <p class="dipnot"><a href="#b22dn33b" id="b22dn33"><sup>33</sup></a>Dostoevsky, <i>Brothers Karamazov</i>, 31</p>

  <p class="dipnot"><a href="#b22dn34b" id="b22dn34"><sup>34</sup></a> a.g.e. 329</p>

  <p class="dipnot"><a href="#b22dn35b" id="b22dn35"><sup>35</sup></a> Frank, <i>The Mantle</i>, 434</p>

  <p class="dipnot"><a href="#b22dn36b" id="b22dn36"><sup>36</sup></a> Nietzsche, <i>The Anri-Christ</i>, 156</p>
</body>
</html>
