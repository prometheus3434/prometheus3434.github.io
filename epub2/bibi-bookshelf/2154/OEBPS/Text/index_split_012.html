<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>ALGI KAPILARI</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_10">EK VII</p>

  <p class="block_">Gericault olumsuz bir hayalciydi, çünkü her ne kadar sanatı neredeyse saplantı denecek biçimde doğaya sadıktıysa da algılamasında ve nakletmesinde daha kötüye doğru büyülü bir biçimde değiştirilmiş bir doğaya sadıktı. “Bir kadın resmetmeye başlıyorum” demişti bir seferinde, “ama her zaman bir aslan oluyor”. Aslında çoğunlukla sonunda oraya çıkan bir aslandan oldukça az sevilebilir birşey oluyordu - bir ceset mesela, veya bir şeytan. Şaheseri muazzam Medusa’nın Salı hayattan değil çözülme ve çürümeden resmedilmişti, tıp öğrencilerinden alınmış kadavra parçaları, bir karaciğer hastalığı çeken bir arkadaşının zayıflamış gövdesi ve sararmış yüzü. Salın yüzdüğü dalgalar, hatta gökyüzü bile ceset renginde. Sanki bütün bir kainat bir cesedi parçalama odası haline gelmiş gibi.</p>

  <p class="block_">Ve sonra şeytani resimleri. The Derby, açıktır ki, cehennemde koşulmaktadır, görülebilir karanlıkta hafifçe parlayan bir zemine karşı. National Gallery’deki ‘Şimşekten Korkan At’ tanıdık şeylerde saklanan tuhaflık, meşumluk ve hatta cehennemi ötekiliğin bir tek dondurulmuş andaki ifşaatıdır. Metropolitan Müzesinde bir çocuk portresi var. Ama ne çocuk! Korkunç parlak ceketiyle küçük sevgili Baudelaire’in ‘filiz veren Şeytan’ dediği şey. Yine Metropolitan’daki bir çıplak adam çalışması filiz veren Şeytanın büyümüş halinden başka bir şey değil.</p>

  <p class="block_">Arkadaşlarının ona dair bıraktıklarından açıkça anlaşılıyor ki Gericault çevresindeki dünyayı alışkanlık olarak birbirini izleyen görsel cehennemler şeklinde görüyordu. Önceki Officier de Chasseurs’daki zıplayan at bir sabah Saint-Cloud yolunda tozlu bir yaz güneşinde, bir omnibüsün şaftları arasında hoplayıp zıplarken görülmüştü. Medusa’nın Salı’ndaki kişilikler bitmiş detay halinde birer birer boş tuale yapılmıştı. Bütün kompozisyonun bir iskelet çizimi yoktu, renkler ve tonların bütünlüklü ahenginin yavaş yavaş oluşturulması söz konusu değildi. Her esinlenilen parçacık, -çürüyen bir gövdeden, sarılığın korkunç boyutlara ulaştığı bir hasta adamdan- görüldüğü ve sanatsal olarak farkedildiği biçimiyle veriliyordu. Bir deha mucizesi olarak, birbirini izleyen her mahşerin, peygambervari bir biçimde bu dehşete düşürücü hayallerin ilki tuale aktarıldığından itibaren sadece sanatçının hayal gücünde yaşayan bir uyumlu kompozisyon içinde uygun bir yer alması sağlanmıştı.</p>

  <p class="block_14" id="calibre_pb_13"> </p>
</body>
</html>
